
[Number] 1 [Number] Піднімися, піднімися, Сіоне, зодягнися своєю силою, Сіоне, і зодягнися у свою славу, Єрусалиме, святе місто! Більше вже не проходитиме через тебе необрізаний і нечистий. 
[Number] 2 [Number] Обтруси порох і встань! Зупинись, Єрусалиме! Скинь ланцюг зі своєї шиї, полонена дочко Сіону! 
[Number] 3 [Number] Бо так говорить Господь: Даром ви були продані, і не за срібло ви були викуплені! 
[Number] 4 [Number] Так говорить Господь: Мій народ спершу здійснив перехід до Єгипту, щоб там поселитися; згодом вони силою були відведені до Ассирії. 
[Number] 5 [Number] А тепер, чому ви тут? Так говорить Господь: Тому що даром забрано Мій народ, дивуйтеся і кричіть! Так говорить Господь: Через вас постійно хулиться Моє Ім’я між народами. 
[Number] 6 [Number] Через це Мій народ у той день пізнає Моє Ім’я, бо Я Сам є Той, Хто говорить. Я присутній, 
[Number] 7 [Number] як весняна пора в горах, як ноги того, хто звіщає вістку миру, як той, хто звіщає добро, бо відомим зроблю твоє спасіння, кажучи Сіону: Царюватиме твій Бог! 
[Number] 8 [Number] Адже піднявся голос тих, які тебе стережуть, і разом зрадіють голосом, бо віч-на-віч побачать, коли Господь змилується над Сіоном.
[Enter]
[Number] 9 [Number] Хай видадуть веселість разом спустошені місця Єрусалима, бо Господь помилував його і визволив Єрусалим. 
[Number] 10 [Number] І Господь покаже Свою святу могутню руку перед усіма народами, і всі кінці землі побачать спасіння від Бога. 
[Number] 11 [Number] Відійдіть, відійдіть, вийдіть звідти й не доторкайтеся до нечистого! Вийдіть з-посеред нього, відділіться, ті, які носять Господній посуд. 
[Number] 12 [Number] Адже ви не вийдете із замішанням і не втікатимете, бо перед вами піде Господь, і Господь, Бог Ізраїля, Той, Хто вас збирає! 
[Number] 13 [Number] Ось зрозуміє Мій слуга і звеличиться, і дуже прославиться. 
[Number] 14 [Number] Так як численні будуть у подиві через тебе, так знеславиться перед людьми твій вигляд і твоя слава перед людьми, 
[Number] 15 [Number] так ним дивуватимуться численні народи, і царі закриють свої уста. Адже ті, кому не сповістили про нього, побачать, і ті, які не чули, зрозуміють.