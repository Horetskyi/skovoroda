
[Number] 1 [Number] Хто зберігає закон, множить приноси, хто жертвує за спасіння, той держиться заповідей. 
[Number] 2 [Number] Хто віддає милість, приносить пшеничне борошно, і хто чинить милостиню, приносить жертву хвали. 
[Number] 3 [Number] Миле Господу — відступати від поганого, і надолуження — відступати від неправедності. 
[Number] 4 [Number] Не з’явися порожнім перед Господнім обличчям. Бо це все задля заповіді. 
[Number] 5 [Number] Принос праведного намащує жертовник, і його запашність — перед Всевишнім. 
[Number] 6 [Number] Жертва праведного чоловіка сприймається, і його пам’ять не буде забута. 
[Number] 7 [Number] Добрим оком прослав Господа і не зменшиш перші плоди твоїх рук. 
[Number] 8 [Number] У всякому даруванні радісним роби твоє обличчя, і у веселості освяти десятину. 
[Number] 9 [Number] Дай Всевишньому за Його даром, і з добрим оком — згідно з тим, що знаходиться в руці. 
[Number] 10 [Number] Бо Господь — Той, Хто віддає, і всеме��о тобі віддасть.
[Enter]
[Number] 11 [Number] Не давай хабара, бо не сприйметься, і Він не сприймає безбожної жертви. 
[Number] 12 [Number] Адже Господь є суддя, і в Нього немає слави обличчя. 
[Number] 13 [Number] Він не зважатиме на обличчя щодо бідного і вислухає благання ображеного. 
[Number] 14 [Number] Не знехтує молитвою сироти і вдовиці, якщо вимовить скаргу. 
[Number] 15 [Number] Хіба сльози вдовиці не сходять на щоку і крик проти того, що до них доводить? 
[Number] 16 [Number] Хто служить, буде прийнятий з приємністю, і його молитва доторкнеться до хмар. 
[Number] 17 [Number] Молитва впокореного пройшла хмари і аж доки не наблизиться до Бога, він не буде потішений. 
[Number] 18 [Number] І не відступить, аж доки Всевишній не навідається і не розсудить праведних, і не вчинить суд. 
[Number] 19 [Number] І Господь не забариться, і не терпітиме довго за них, 
[Number] 20 [Number] аж доки не розіб’є стегна немилосердних і віддасть помсту народам, 
[Number] 21 [Number] аж доки не вигубить безліч гордих і знищить скіпетри безбожних, 
[Number] 22 [Number] аж доки не віддасть людині за її ділами і діла людей за їхніми задумами, 
[Number] 23 [Number] і доки не звершить суд свого народу та звеселить їх у своєму милосерді. 
[Number] 24 [Number] Милосердя гарне в час скорботи, як хмари дощу в час посухи.