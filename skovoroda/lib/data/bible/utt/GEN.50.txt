
[Number] 1 [Number] І Йосиф, припавши до обличчя свого батька, заплакав за ним і поцілував його. 
[Number] 2 [Number] Своїм слугам-бальзамувальникам Йосиф звелів підготувати до поховання тіло свого батька, і бальзамувальники підготували до поховання тіло Ізраїля. 
[Number] 3 [Number] І сповнилося йому сорок днів, тому що стільки днів триває бальзамування. А Єгипет оплакував його сімдесят днів.
[Enter]
[Number] 4 [Number] Коли ж минули дні оплакування, Йосиф сказав вельможам фараона, промовляючи: Якщо я знайшов ласку перед вами, донесіть до вух фараона такі слова: 
[Number] 5 [Number] Мій батько взяв з мене клятву, кажучи: У гробниці, яку я собі викопав у Ханаанській землі, — там мене поховаєш. Тож тепер я піду й поховаю мого батька, та й повернуся. 
[Number] 6 [Number] А фараон відповів: Іди, поховай свого батька саме так, як з тебе взяв клятву.
[Enter]
[Number] 7 [Number] І Йосиф пішов поховати свого батька, і пішли з ним усі слуги фараона і вельможі його дому, і всі вельможі Єгипетського краю, 
[Number] 8 [Number] і весь дім Йосифа, і його брати, і весь дім його батька. А рідних, овець і волів позалишали в ґесемській землі. 
[Number] 9 [Number] І вирушили з ним також колісниці та вершники, тож утворився дуже великий табір. 
[Number] 10 [Number] Вони прийшли до току Атада, що за Йорданом, і оплакали його великим та дуже сильним голосінням. І Йосиф учинив семиденну жалобу за своїм батьком. 
[Number] 11 [Number] І мешканці Ханаанської землі побачили жалобу на току Атада, та й сказали: Це велика жалоба для єгиптян. Через це названо те місце, що за Йорданом: Жалоба Єгипту. 
[Number] 12 [Number] Як Яків їм заповів, так його сини йому і зробили, — там його і поховали. 
[Number] 13 [Number] Його сини перенесли його до Ханаанської землі, та й поховали його в подвійній печері, яку придбав у власність Авраам в Ефрона-хета, — печеру для гробниці, що напроти Мамре. 
[Number] 14 [Number] І Йосиф повернувся до Єгипту, — сам, його брати і ті, хто ходив ховати його батька.
[Enter]
[Number] 15 [Number] Брати Йосифа побачили, що їхній батько помер, та й сказали: Щоби часом не пригадав нам Йосиф усього та таки не помстився нам за все зло, яке ми йому заподіяли. 
[Number] 16 [Number] І, прийшовши до Йосифа, вони сказали: Твій батько взяв з нас клятву перед своєю смертю, кажучи: 
[Number] 17 [Number] Так скажіть Йосифові: Прости їм злочин та їхній гріх, оскільки заподіяли тобі зло. Тож тепер прости зло Божих рабів твого батька. І Йосиф розплакався, коли вони йому це говорили. 
[Number] 18 [Number] А вони підійшли до нього, та й сказали: Ось ми — твої раби. 
[Number] 19 [Number] Та Йосиф до них промовив: Не бійтеся, адже я — Божий. 
[Number] 20 [Number] Ви змовилися проти мене на зло, однак Бог повернув це для мене на добро, аби лиш вийшло так, як є сьогодні: щоби прогодувати численний народ. 
[Number] 21 [Number] І він сказав їм: Не бійтеся, я надалі годуватиму вас і ваші родини. І втішив їх, промовляючи до їхнього серця.
[Enter]
[Number] 22 [Number] І жив Йосиф у Єгипті, — він, його брати і весь дім його батька. І прожив Йосиф сто десять років. 
[Number] 23 [Number] І побачив Йосиф Єфремових дітей аж до третього покоління. І сини Махіра, Манасіїного сина, народилися біля ніг Йосифа. 
[Number] 24 [Number] І сказав Йосип своїм братам, промовляючи: Я вмираю, та Бог неодмінно відвідає вас і виведе вас із цієї землі в землю, яку Бог обіцяв нашим батькам: Авраамові, Ісаакові та Якову. 
[Number] 25 [Number] І Йосиф взяв із синів Ізраїля клятву, говорячи: Коли відвідає вас Бог, — а Він неодмінно відвідає, — то заберете звідси й мої кості із собою. 
[Number] 26 [Number] Йосиф помер у віці ста десяти років, і зробили йому похорон, і поклали його в труну в Єгипті.