
[Number] 1 [Number] Господній ангел пішов з Ґалґала до Ридання, до Ветилю і до дому Ізраїля, і сказав їм: Господь, Господь вивів вас із Єгипту і ввів вас у землю, про яку клявся вашим батькам, що дасть її вам! Я і сказав вам: Не знищу Мого завіту, який уклав з вами, до віку. 
[Number] 2 [Number] Тож ви не складатимете завіту з тими, хто живе на цій землі, та їхнім богам не будете поклонятися, але знищите їхні різьблення і розіб’єте їхні жертовники! Ви ж не послухалися Мого голосу. Оскільки ви це вчинили, 
[Number] 3 [Number] то Я сказав: Не продовжуватиму переселяти народ, про який сказав Я, що винищу їх з-перед вашого обличчя! І вони будуть вам на страждання, а їхні боги будуть вам на спотикання. 
[Number] 4 [Number] І сталося, коли Господній ангел сказав ці слова до всього Ізраїля, то народ здійняв свій голос і заплакав. 
[Number] 5 [Number] Через це дано назву тому місцю — Ридання. І там вони принесли жертву Господу.
[Enter]
[Number] 6 [Number] Ісус відіслав народ, і кожний з ізраїльських синів пішов до свого дому і до свого спадку, щоб успадкувати землю. 
[Number] 7 [Number] І народ служив Господу всі дні Ісуса і всі дні старійшин, які довго жили з Ісусом, які пізнали кожне велике Господнє діяння, яке Він зробив для Ізраїля. 
[Number] 8 [Number] І помер Ісус, Господній раб, син Навина, у стодесятилітньому віці. 
[Number] 9 [Number] Його поховали на горі його спадку в Тамнатарі, на горі Єфрема, на північ від гори Ґааси. 
[Number] 10 [Number] І весь той рід приєднався до їхніх батьків, а після них постало наступне покоління, — вони не знали Господа і діло, яке Він звершив для Ізраїля. 
[Number] 11 [Number] Тож ізраїльські сини чинили зло перед Господом, і служили Ваалам. 
[Number] 12 [Number] Вони залишили Господа, Бога їхніх батьків, Який вивів їх із єгипетської землі, і пішли за іншими богами, за богами народів, які довкола них. Вони поклонялися їм і викликали гнів Господа, 
[Number] 13 [Number] вони залишили Господа і служили Ваалові та астартам. 
[Number] 14 [Number] І Господь запалав гнівом на Ізраїля і віддав їх у руки грабіжників, і пограбували їх. І віддав їх у руки їхніх ворогів, які довкола, і вони не змогли встояти перед обличчям своїх ворогів 
[Number] 15 [Number] в усьому, у чому чинили зло. І Господня рука була їм на зло, — як і сказав Господь, і як поклявся Господь, Він дуже їх пригнобив.
[Enter]
[Number] 16 [Number] Тоді Господь підняв їм суддів, і спас їх з руки тих, хто їх грабував. 
[Number] 17 [Number] Та вони не слухалися своїх суддів, бо зраджували з іншими богами, поклонялися їм і розгнівили Господа. Вони швидко звернули з дороги, по якій ішли їхні батьки, щоби слухатися Господніх заповідей, — не чинили так. 
[Number] 18 [Number] І коли Господь піднімав їм суддів, то Господь був із суддею і спасав їх з руки їхніх ворогів усі дні судді, бо Господь був зворушений їхнім стогоном перед обличчям тих, які їх грабували і чинили їм зло.
[Enter]
[Number] 19 [Number] І ставалося, що коли помирав суддя, то вони поверталися і знову псувалися більше від їхніх батьків, щоб ходити за їхніми богами, аби служити їм і поклонятися їм. Не позбулися своїх звичок і не відступили від своєї злої дороги. 
[Number] 20 [Number] І запалав гнівом Господь на Ізраїля, і сказав: Оскільки цей народ залишив Мій завіт, який Я заповів їхнім батькам, і вони не слухалися Мого голосу, 
[Number] 21 [Number] то Я не буду більше виганяти з-перед них жодного з народів, які залишив Ісус, — і залишив їх, 
[Number] 22 [Number] щоб випробувати ними Ізраїля, чи дотримуватимуться Господньої дороги, аби ходити нею, як дотримувалися їхні батьки, чи ні. 
[Number] 23 [Number] Тож Господь залишив ці народи, щоб не вигнати їх швидко, і не віддав їх у руки Ісуса.