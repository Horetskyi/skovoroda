
[Number] 1 [Number] І звернувся Господь до Мойсея, кажучи: 
[Number] 2 [Number] Промов до Ізраїльських синів, — і принесіть Мені первоплоди з усього, що лише припаде вам до серця, і візьмете Мої первоплоди. 
[Number] 3 [Number] А ось первоплід, який візьмете від них: золото, срібло, мідь, 
[Number] 4 [Number] синє сукно, пурпур, подвійний кармазин, тканий вісон і козячу вовну, 
[Number] 5 [Number] в червоне пофарбовані шкури баранів, сині шкури і негниюче дерево, 
[Number] 7 [Number] камінь сердолік, камені для різьблення для наплічника і довгу ризу. 
[Number] 8 [Number] І зробиш Мені святиню, і з’являтимуся між вами; 
[Number] 9 [Number] і зробиш Мені все так, як Я покажу тобі на горі — взірець намету та взірець усіх його предметів, — саме так і зробиш. 
[Number] 10 [Number] І зробиш ковчег свідчення з негниючого дерева на два з половиною лікті завдовжки, на півтора ліктя завширшки і на півтора ліктя заввишки. 
[Number] 11 [Number] І покриєш його чистим золотом — позолотиш його ззовні й зсередини. А до нього приробиш плетені золоті обідки довкола. 
[Number] 12 [Number] І викуєш для нього чотири золотих кільця, і прикріпиш на чотирьох краях — два кільця на одній стороні та два кільця на другій стороні. 
[Number] 13 [Number] З негниючого дерева зробиш держаки і позолотиш їх золотом. 
[Number] 14 [Number] А держаки вкладеш в кільця, які по боках ковчега, щоб за допомогою них носити ковчег. 
[Number] 15 [Number] У кільцях ковчега держаки будуть нерухомі. 
[Number] 16 [Number] У ковчег покладеш свідчення, які Я тобі дам. 
[Number] 17 [Number] І зробиш для нього кришку, престол благодаті, із чистого золота, — два з половиною лікті завдовжки і півтора ліктя завширшки. 
[Number] 18 [Number] Зробиш два золотих кованих херувими і встановиш їх з обох боків престолу благодаті. 
[Number] 19 [Number] Один херувим нехай буде зроблений з одного боку, а інший херувим — з другого боку престолу благодаті, — зробиш двох херувимів з обох боків. 
[Number] 20 [Number] Херувими триматимуть зверху розпростерті крила, затінюючи своїми крилами престол благодаті, а їхні обличчя спрямовані одне до одного, — обличчя херувимів будуть спрямовані до престолу благодаті. 
[Number] 21 [Number] І покладеш престол благодаті зверху на ковчег, а в ковчег покладеш свідчення, які Я тобі дам. 
[Number] 22 [Number] І Я дам тобі пізнати Себе звідти, і говоритиму до тебе з-понад престолу благодаті, з-поміж двох херувимів, які є над ковчегом свідчення, стосовно всього, що заповідаю тобі для синів Ізраїля. 
[Number] 23 [Number] Із чистого золота зробиш стіл — два лікті завдовжки, лікоть завширшки і півтора ліктя заввишки. 
[Number] 24 [Number] А довкола до нього приробиш золоті плетені обідки. 
[Number] 25 [Number] І прикріпиш до нього довкола вінець шириною в долоню. А довкола вінця зробиш плетений обідок. 
[Number] 26 [Number] І зробиш чотири ��олотих кільця, і прикріпиш кільця на чотирьох краях — до його ніжок під вінцем. 
[Number] 27 [Number] І будуть кільця для утримування держаків, щоб за допомогою них носити стіл. 
[Number] 28 [Number] А держаки зробиш з негниючого дерева, і позолотиш їх чистим золотом, — за допомогою них носитимуть стіл. 
[Number] 29 [Number] І зробиш для нього посуд, кадильниці, миски і чаші, щоб ними приносити жертви виливання. Зробиш їх із чистого золота. 
[Number] 30 [Number] На стіл постійно кластимеш хліби присутності переді Мною. 
[Number] 31 [Number] І зробиш світильник із чистого золота — зробиш світильник кованим; його стебло, гілки, чашечки, шишечки і лілеї будуть ��уцільні з ним. 
[Number] 32 [Number] І шість гілок відходитимуть від боків: три гілки світильника з одного його боку і три гілки світильника з другого боку. 
[Number] 33 [Number] Три чашечки, викарбуваних за формою квітки мигдалю, будуть на кожній гілці, шишечка і лілея. І так — на шістьох гілках, що виходять зі світильника. 
[Number] 34 [Number] І на самому світильнику — чотири, викарбуваних за формою квітки мигдалю, чашечки, — з його шишечками і лілеями: 
[Number] 35 [Number] шишечка під двома гілками, які виходять з нього і шишечка під чотирма гілками, які виходять з нього, — і так для шістьох гілок, що виходять зі світильника. 
[Number] 36 [Number] Шишечки і гілки мають бути суцільні з ним. Увесь він — єдиний кований виріб із чистого золота. 
[Number] 37 [Number] І зробиш сім його лампад, і встановиш лампади, і світитимуть на одну сторону. 
[Number] 38 [Number] Із чистого золота зробиш для нього лійку та його підставки. 
[Number] 39 [Number] На всі ці предмети — талант чистого золота. 
[Number] 40 [Number] Тож дивися, зроби за взірцем показаним тобі на горі.