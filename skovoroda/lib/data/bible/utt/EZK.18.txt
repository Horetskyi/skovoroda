
[Number] 1 [Number] І до мене було Господнє слово, що промовляло: 
[Number] 2 [Number] Людський сину, чим для вас є ця притча в синів Ізраїля, що каже: Батьки їли нестиглий виноград, а зуби дітей мають оскомину? 
[Number] 3 [Number] Живу Я, — говорить Господь, — якщо ще будуть говорити цю притчу в Ізраїлі. 
[Number] 4 [Number] Адже всі душі — Мої. Так, як душа батька, так і душа сина, — Мої. Душа, яка грішить, вона помре.
[Enter]
[Number] 5 [Number] А людина, яка буде праведною, що чинитиме суд і праведність, 
[Number] 6 [Number] не їстиме на горах і не підніматиме своїх очей до милого домові Ізраїля, і не безчеститиме жінки свого ближнього, і не наближатиметься до жінки, що має виділення, 
[Number] 7 [Number] і не насилуватиме людини, поруку віддаватиме тому, хто заставив, і не грабуватиме грабунку, даватиме свій хліб голодуючому, і одягатиме нагого, 
[Number] 8 [Number] і не даватиме на лихву свого срібла, і не братиме понад міру, і відвертатиме свою руку від неправедності, чинитиме праведний суд між чоловіком і між його ближнім, 
[Number] 9 [Number] і ходитиме за Моїми приписами, і зберігатиме Мої заповіді, щоб їх чинити, — цей є праведний, він безсумнівно буде жити, — говорить Господь.
[Enter]
[Number] 10 [Number] І якщо він породить поганого сина, що проливає кров і що чинить гріхи, 
[Number] 11 [Number] який не пішов дорогою свого праведного батька, але й на висотах їв жертви, і опоганив жінку свого ближнього, 
[Number] 12 [Number] і насилував бідного й убогого, і здобичі не привласнив, і застави не віддав, а уставився своїми очима на ідолів, чинив беззаконня, 
[Number] 13 [Number] з лихвою давав і надмірно брав, — цей безсумнівно не буде жити, він вчинив усі ці беззаконня, він неодмінно помре, — його кров буде на ньому.
[Enter]
[Number] 14 [Number] Якщо ж породить сина, і він побачить усі гріхи свого батька, які він робив, і злякається, і не зробить згідно із цими, 
[Number] 15 [Number] на висотах не їв жертв, і своїх очей не покладав на миле домові Ізраїля, і не опоганив жінки свого ближнього, 
[Number] 16 [Number] і не насилував чоловіка, і заручене не затримав, і здобичі не привласнив, дав свій хліб бідному, а нагого одягнув, 
[Number] 17 [Number] і від неправедності відвернув свою руку, не взяв лихви ані понад міру, чинив праведне і ходив за Моїми приписами, — він не помре в беззаконнях свого батька, він безсумнівно буде жити. 
[Number] 18 [Number] А його батько, якщо гнобитиме гнобленням і привласнював здобич, чинив протилежне посеред Мого народу, то він помре у своєму беззаконні. 
[Number] 19 [Number] І ви говоритимете: Як то, що син не взяв беззаконня батька? Адже син чинив праведність і милосердя, зберіг усі Мої закони і їх виконав. Він безсумнівно буде жити. 
[Number] 20 [Number] А душа, що згрішила, помре. А син не візьме неправедність батька, ані батько не візьме неправедність сина. Праведність праведного буде на ньому, і беззаконня беззаконного буде на ньому.
[Enter]
[Number] 21 [Number] Якщо ж беззаконний відвернеться від усіх своїх беззаконь, які він чинив, і зберігатиме всі Мої заповіді, і чинитиме праведність і милосердя, — він безсумнівно буде жити, не помре! 
[Number] 22 [Number] Усі його проступки, які він учинив, не згадаються. Житиме в його праведності, яку він чинив. 
[Number] 23 [Number] Невже ж Я справді бажатиму смерті беззаконного, — говорить Господь, — хіба лиш, щоб звернути його з поганої дороги, і щоб він жив? 
[Number] 24 [Number] Коли ж праведний відвернеться від своєї праведності й чинитиме неправедність за всяким беззаконням, яке робив беззаконний, усі його праведності, які він робив, не згадаються в його переступах, якими провинився, і у своїх гріхах, якими він згрішив, — у них він помре.
[Enter]
[Number] 25 [Number] А ви сказали: Господня дорога не є прямою. Послухайте ж, доме Ізраїля: Чи Моя дорога не є пряма? Хіба не ваша дорога є непряма? 
[Number] 26 [Number] Коли праведний відвернеться від своєї праведності й учинить переступ, то помре в переступі, який він учинив, — у ньому помре! 
[Number] 27 [Number] А коли беззаконний відвернеться від свого беззаконня, яке він чинив, і робитиме суд і праведність, то цей зберіг свою душу 
[Number] 28 [Number] і відвернувся від усіх своїх безбожностей, які він чинив, — він безсумнівно буде жити, не помре! 
[Number] 29 [Number] А дім Ізраїля говорить: Господня дорога не є прямою. Хіба Моя дорога не є пряма, доме Ізраїля? Чи ваша дорога не є прямою?
[Enter]
[Number] 30 [Number] Кожного з вас, доме Ізраїля, судитиму за його дорогою, — говорить Господь, — поверніться і відверніться від усіх ваших безбожностей, і не будуть вам на муку неправедності! 
[Number] 31 [Number] Відкиньте від себе всі ваші безбожності, якими ви були безбожними проти Мене, і створіть собі нове серце і новий дух. Чому помираєте, доме Ізраїля? 
[Number] 32 [Number] Тому що Я не бажаю смерті того, хто вмирає, — говорить Господь!