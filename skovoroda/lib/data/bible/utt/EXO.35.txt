
[Number] 1 [Number] Мойсей зібрав усю громаду Ізраїльських синів, і сказав їм: Ось слова, які Господь наказав виконувати. 
[Number] 2 [Number] Шість днів працюватимеш, а в сьомий день — відпочинок, бо він святий — субота, відпочинок для Господа. Кожний, хто працюватиме в цей день, нехай помре! 
[Number] 3 [Number] У суботній день не запалюватимете вогню в жодному вашому житлі. Я — Господь. 
[Number] 4 [Number] І звернувся Мойсей до всієї громади синів Ізраїля, промовляючи: Ось слово, яке заповів Господь, промовляючи: 
[Number] 5 [Number] Візьміть від себе окремий дар для Господа. Кожний, за бажанням серця, нехай принесе особливі пожертви Господу: золото, срібло, мідь, 
[Number] 6 [Number] синє сукно, пурпур, подвійний прядений кармазин, тонко вироблений вісон і козячу вовну, 
[Number] 7 [Number] шкури баранів, пофарбовані в червоний колір, сині шкури і негниюче дерево, 
[Number] 9 [Number] камінь сердолік і камені, придатні для різьблення для наплічника, і довгу ризу. 
[Number] 10 [Number] І кожний, хто у вас обдарований розумом, нехай приходить і робить усе, що заповів Господь: 
[Number] 11 [Number] намет, покривала, завіси, поперечки, бруси і стовпи, 
[Number] 12 [Number] ковчег свідчення, його держаки, його Очищення і завісу, 
[Number] 12a [Number] завіси двору, їхні стовпи, смарагдові камені, ладан і олію помазання, 
[Number] 13 [Number] стіл і весь його посуд, 
[Number] 14 [Number] світильник для освітлення і все його обладнання, 
[Number] 16 [Number] жертовник і все його обладнання, 
[Number] 19 [Number] святий одяг священика Аарона і той одяг, в якому служитимуть, і священицький одяг для синів Аарона, олію для помазання і кадильну суміш. 
[Number] 20 [Number] І вся громада Ізраїльських синів пішла від Мойсея. 
[Number] 21 [Number] І кожний приніс те, що звеліло його серце, і що забажала його душа, — вони принесли особливий дар Господу на всі потреби намету свідчення і для оплати всіх його робіт, і на весь одяг святого місця. 
[Number] 22 [Number] А чоловіки принесли від своїх жінок, — усі, хто забажав розумом, принесли печаті, сережки, персні, защіпки для волосся і браслети, — усілякий золотий виріб. Тож усі принесли особливі дари золота Господу. 
[Number] 23 [Number] І в кого знайшовся вісон, сині шкури і пофарбовані в червоний колір шкури баранів, — вони також принесли. 
[Number] 24 [Number] І кожний, хто виділяв для особливого дару срібло і мідь, принесли ці дари Господу, а в кого знайшлося негниюче дерево на всі потрібні роботи, — вони також принесли. 
[Number] 25 [Number] І кожна жінка, обдарована розумом, щоб руками прясти, принесла прядене — синє сукно, пурпур, кармазин і вісон. 
[Number] 26 [Number] І всі жінки, які своїм розумом вважали за добре, уміло пряли козячу вовну. 
[Number] 27 [Number] А начальники принесли смарагдові камені та камені для інкрустації в наплічник, і для Слова суду; 
[Number] 28 [Number] і складники, і олію помазання, і складники для ладану. 
[Number] 29 [Number] Тож кожний чоловік та жінка, яких привів їхній розум, прийшли виконувати всі роботи, які Господь заповів через Мойсея виконати. Ізраїльські сини принесли особливий дар Господу. 
[Number] 30 [Number] І Мойсей сказав синам Ізраїля: Ось закликав Бог по імені Веселеїла, сина Урія, сина Ора з племені Юди, 
[Number] 31 [Number] і наповнив його Божим Духом, мудрістю, розумом і знанням у всьому, 
[Number] 32 [Number] щоби вправно працювати з усякими мистецькими виробами — обробляти золото, срібло і мідь, 
[Number] 33 [Number] обробляти камінь, виконувати столярні роботи і працювати в кожній справі, яка вимагає мудрості. 
[Number] 34 [Number] І, навчаючи, Він додав йому розуму — йому та Еліявові, синові Ахісамаха з племені Дана. 
[Number] 35 [Number] І Він наповнив їх мудрістю, розумом і кмітливістю, щоб розумітися на всьому, виконувати роботи у святині — ткати і вишивати, обробляти кармазином та вісоном, — виконувати всяку роботу по будівництву та шиттю.