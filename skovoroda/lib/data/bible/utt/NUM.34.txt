
[Number] 1 [Number] Господь звернувся до Мойсея, кажучи: 
[Number] 2 [Number] Накажи ізраїльським синам і промов до них: Ви входите в Ханаанську землю. Вона буде вам у спадок — Ханаанська земля в її границях. 
[Number] 3 [Number] І буде вам належати південна сторона від пустелі Сін аж до кордону Едома; і буде для вас кордон з півдня — від частини Солоного моря зі сходу. 
[Number] 4 [Number] І поверне ваш кордон на півдні до висот Акравіна, і пройде Сенну, і простягнеться на південь до Кадис-Варни, і вийде до поселення Арад, і пройде Асемону. 
[Number] 5 [Number] Він обігне лінією від Асемони до єгипетського потоку, а закінченням буде море. 
[Number] 6 [Number] А західний кордон буде у вас: Велике море буде кордоном, — це буде ваш кордон із заходу. 
[Number] 7 [Number] А оце ваші кордони на півночі: від Великого моря відміряєте самі для себе від Гор-гори. 
[Number] 8 [Number] І від Гор-гори відміряєте собі до входу в Емат, тож кордон перетне Сараду; 
[Number] 9 [Number] і вийде кордон до Дефрона, а його закінченням буде Асернаїн. Це буде для вас кордон з півночі. 
[Number] 10 [Number] І відміряєте для себе східний кордон від Асернаїна до Сепфами. 
[Number] 11 [Number] І піде кордон від Сепфами до Арвили зі сходу, до джерел; далі кордон піде від Вили поза Генесаретським морем зі сходу. 
[Number] 12 [Number] І спуститься кордон по Йордані, а його закінченням буде Солоне море. Це буде ваша земля і її кордони довкола. 
[Number] 13 [Number] І заповів Мойсей ізраїльським синам, кажучи: Це земля, яку отримаєте у володіння жеребкуванням, як заповів Господь Мойсеєві: дати її дев’ятьом племенам та половині племені Манасії. 
[Number] 14 [Number] Оскільки плем’я синів Рувима та плем’я синів Ґада, як і половина племені Манасії, отримали з їхніми родами по батьківській лінії — вони вже одержали свою спадщину; 
[Number] 15 [Number] ці два племені й половина племені одержали свою спадщину за Йорданом — напроти Єрихона до півдня, на сході. 
[Number] 16 [Number] І промовив Господь до Мойсея, кажучи: 
[Number] 17 [Number] Оце імена мужів, які поділять вам у спадщину землю: священик Елеазар та Ісус, син Навина. 
[Number] 18 [Number] І візьмете по одному старійшині з племені, щоб поділили вам у спадщину землю. 
[Number] 19 [Number] Ось імена тих мужів: з племені Юди — Халев, син Єфонії; 
[Number] 20 [Number] з племені Симеона — Саламіїл, син Еміюда; 
[Number] 21 [Number] з племені Веніамина — Елдад, син Хаслона; 
[Number] 22 [Number] з племені Дана — старійшина Вакхір, син Еґлія; 
[Number] 23 [Number] із синів Йосифа з племені синів Манасії — старійшина Аніїл, син Уфіда; 
[Number] 24 [Number] з племені синів Єфрема — старійшина Камуїл, син Савати; 
[Number] 25 [Number] з племені Завулона — старійшина Елісафан, син Фарнаха; 
[Number] 26 [Number] з племені синів Іссахара — старійшина Фалтіїл, син Ози; 
[Number] 27 [Number] з племені синів Асира — старійшина Ахіор, син Селемія; 
[Number] 28 [Number] з племені Нефталима — старійшина Фадаїл, син Венаміюда. 
[Number] 29 [Number] Це ті, яким Господь заповів поділити спадщину ізраїльським синам у Ханаанській землі.