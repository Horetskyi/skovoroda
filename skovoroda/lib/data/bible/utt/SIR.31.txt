
[Number] 1 [Number] Неспання ради багатства розтоплює тіло, і турбота про нього відганяє сон. 
[Number] 2 [Number] Журба неспання відкладає дрімоту, і тяжка хвороба відбирає сон. 
[Number] 3 [Number] Багатий потрудився в збиранні майна — і в спочинку наповняється своїми стравами. 
[Number] 4 [Number] Бідний потрудився в бідноті життя — і в спочинку буває в нужді.
[Enter]
[Number] 5 [Number] Хто любить золото, не виправдається, і хто женеться за тлінням, у них заблукає. 
[Number] 6 [Number] Численні віддалися на падіння через золото, і їхня руїна була перед їхнім обличчям. 
[Number] 7 [Number] Воно — дерево спотикання для тих, що йому служать, і кожний безумний загине в ньому. 
[Number] 8 [Number] Блаженний багатий, що знайдеться незаплямований, і що не пішов за золотом. 
[Number] 9 [Number] Хто він? Ми назвемо його блаженним, бо він зробив дивовижне у твоєму народі. 
[Number] 10 [Number] Хто був ним випробуваний і спасся? І буде йому на похвалу. Хто міг переступити, і не переступив, і зробити зло, та не зробив? 
[Number] 11 [Number] Через це скріпиться його добро, і церква визнає його милостині.
[Enter]
[Number] 12 [Number] Ти сів при великому столі? Не відкрий твого горла щодо нього і не говори: Багато того, що на ньому. 
[Number] 13 [Number] Згадай, що зле око — погане. Що зі створеного гірше за око? Через це сльозить з усякого обличчя. 
[Number] 14 [Number] Не простягни руку, куди тільки поглянеш, і не стискайся з ним у посудині. 
[Number] 15 [Number] Стримай те, що ближнього, з власного досвіду та в усякому ділі будь розумний. 
[Number] 16 [Number] Їж, як людина, те, що тобі поставлене, і не пожирай, щоб ти не був зненавиджений. 
[Number] 17 [Number] Спинися перший задля доброї поведінки і не будь ненаситним, щоби часом ти не спотикнувся. 
[Number] 18 [Number] І якщо ти сів між багатьма, то не простягай твою руку першим з них.
[Enter]
[Number] 19 [Number] Для вихованої людини достатньо мало, і на твоєму лежаку тяжко не дихай. 
[Number] 20 [Number] Здоровий сон — у поміркованій мірі: він устав вранці, і його душа з ним. Труд неспання, блювання і перекидання — для ненаситної людини. 
[Number] 21 [Number] І якщо тебе змушено їсти, вставши, виблюй геть, і спочинеш. 
[Number] 22 [Number] Послухай мене, дитино, і не погорди мною, і в кінці знайдеш мої слова. У всіх твоїх ділах будь кмітливий, і тебе не зустріне жодна хвороба. 
[Number] 23 [Number] Щедрого на хліб уста поблагословлять, і вірне свідчення його краси. 
[Number] 24 [Number] На поганого в хлібах скаржиться місто, і тверде свідчення його злоби. 
[Number] 25 [Number] Не будь мужній у вині, бо вино знищило багатьох. 
[Number] 26 [Number] Піч випробовує залізо в запіканню, так серце випробовує вино в бійці гордих. 
[Number] 27 [Number] Вино для людей прирівнюється до життя, якщо його п’єш в міру. Яке життя, коли бракує вина? І воно від початку створене для веселості. 
[Number] 28 [Number] Радість серця і веселість душі — вино, що п’ється в часі у відповідній мірі. 
[Number] 29 [Number] Гіркота для душі — багато вина, що п’ється в гніві та спотиканні. 
[Number] 30 [Number] П’янство множить гнів безумного на спотикання, зменшуючи силу і додаючи рани. 
[Number] 31 [Number] На бенкеті вина не картай ближнього і не зневажай його в його веселості. Не викажи йому слово погорди і не засмути його вимогами.