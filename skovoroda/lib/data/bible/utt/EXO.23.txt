
[Number] 1 [Number] Не приймай пустих чуток. Не погоджуйся з нечестивим стати нечесним свідком. 
[Number] 2 [Number] Не будеш з більшістю учасником зла. Не пристанеш до натовпу, схиляючись за більшістю, аби викривити правосуддя. 
[Number] 3 [Number] І не виявлятимеш бідному несправедливу милість на суді. 
[Number] 4 [Number] Якщо зустрінеш вола чи осла свого ворога, які заблукали, то приведеш назад і повернеш йому. 
[Number] 5 [Number] Якщо ж побачиш осла свого ворога, який упав під своєю ношею, не пройдеш повз нього, але разом з ним підведеш його. 
[Number] 6 [Number] Для бідного не викривлятимеш вироку на його суді. 
[Number] 7 [Number] Будеш уникати всякої несправедливої справи. Не вб’єш невинного чи праведного і не виправдаєш несправедливого через хабар. 
[Number] 8 [Number] Тож не братимеш хабарів, оскільки дари засліплюють очі видющих і спотворюють правдиві свідчення. 
[Number] 9 [Number] І не пригноблюйте чужинця, адже ви знаєте душу чужинця, — бо ж ви самі були переселенцями в Єгипетській землі! 
[Number] 10 [Number] Шість років будеш сіяти на своїй землі й збиратимеш її врожай. 
[Number] 11 [Number] А на сьомий — зробиш перерву і залишиш її, — і їстимуть убогі з твого народу, а те, що останеться, з’їдять дикі звірі. Так само зробиш зі своїм виноградником і зі своїм оливковим садом. 
[Number] 12 [Number] Шість днів робитимеш свої діла. Сьомого ж дня будеш відпочивати, щоб відпочив і твій віл, і твій осел, і щоб відпочив син твоєї рабині та чужинець. 
[Number] 13 [Number] Будете дотримуватися всього, що Я вам сказав. І не згадуватимете імен інших богів, — ніхто не почує його з ваших уст. 
[Number] 14 [Number] Тричі на рік святкуватимете Мені. 
[Number] 15 [Number] Будете дотримуватися Свята опрісноків. Сім днів будете споживати опрісноки, як заповів Я тобі, — під час місяця нових колосків, адже тоді ти вийшов з Єгипту. Не з’явишся переді Мною з порожніми руками. 
[Number] 16 [Number] І відзначатимеш свято жнив — перших плодів своєї праці з того, що ти посієш на своєму полі, і свято завершення збирання плодів своєї праці зі свого поля наприкінці року. 
[Number] 17 [Number] Тричі на рік нехай з’явиться кожний чоловік з твого роду перед твоїм Господом Богом. 
[Number] 18 [Number] Отже, коли вижену народи з-перед твого обличчя і поширю твої кордони, то не приноситимеш крові Моєї жертви на квашеному, і не лежатиме жир з Мого свята до ранку. 
[Number] 19 [Number] Найкраще з перших плодів твоєї землі принесеш до дому Господа, свого Бога. Не варитимеш ягняти в молоці його матері. 
[Number] 20 [Number] Ось Я посилаю Мого ангела перед твоїм обличчям, щоб він охороняв тебе в дорозі, щоб привів тебе в ту землю, яку Я приготував для тебе. 
[Number] 21 [Number] Пильнуй за собою, слухайся його і не виявлятимеш непослуху йому. Адже він не відступить від тебе, тому що Моє Ім’я є на ньому. 
[Number] 22 [Number] Якщо уважно прислухатимешся до Мого голосу і робитимеш усе, що лише скажу тобі, то Я буду ворогом твоїх ворогів і буду супротивником твоїх супротивників. 
[Number] 23 [Number] Оскільки Мій ангел — твій провідник — піде і заведе тебе до аморейця, хета, ферезейця, ханаанця, ґерґесейця, евейця і євусейця, — Я знищу їх. 
[Number] 24 [Number] Не поклонятимешся їхнім богам і не служитимеш їм. Не чинитимеш за їхніми ділами, але неодмінно повалиш і вщент порозбиваєш їхні стовпи. 
[Number] 25 [Number] Ти будеш служити Господу, твоєму Богові, і Я поблагословлю твій хліб, твоє вино та твою воду, і відверну від вас хворобу. 
[Number] 26 [Number] Не буде бездітного і безплідної на твоїй землі, а число твоїх днів зроблю повним. 
[Number] 27 [Number] Я пошлю страх як твого провідника, і приведу в замішання всі ті народи, до яких ти ввійдеш, і зроблю всіх твоїх ворогів утікачами. 
[Number] 28 [Number] І пошлю шершнів перед тобою, і вони проженуть від тебе аморейців, евейців, ханаанців і хетів. 
[Number] 29 [Number] Не виганятиму їх за один рік, щоб земля не стала пусткою, і щоб не стали численними супроти тебе земні звірі. 
[Number] 30 [Number] Поволі, поступово виганятиму їх з-перед тебе, доки не станеш численним і не успадкуєш землю. 
[Number] 31 [Number] Я встановлю твої кордони від Червоного моря й аж до Филистимського моря, і від пустелі — аж до великої ріки Євфрат. І віддам у ваші руки тих, хто заселяє цю землю, — Я прожену їх з-перед тебе. 
[Number] 32 [Number] Не укладатимеш з ними угоди, а з їхніми богами — завіту. 
[Number] 33 [Number] Тож не житимуть вони на твоїй землі, щоб не довели тебе до гріха проти Мене, — бо якщо служитимеш їхнім богам, вони будуть тобі пасткою.