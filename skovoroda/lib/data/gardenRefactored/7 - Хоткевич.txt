(на текст: "[Italic]одинадцять учеників пішли в Галілею на гору, бо туди сказав їм Ісус²⁴. Пасха![Italic]") [Center]

[MainSection]
Хто у мене відбере любов до Тебе?
Чи може мені прискучити сей дивний полумінь?
Нехай і весь світ від мене відцурається –
Я буду в Тобі жити, о Ісусе!

Веди мене з собою в горній путь на хрест,
Радий я жити високо, охоче покину низи;
Смерть Твоя – мені життя,
Жовч Твоя мені солодка, о Ісусе!

Рани Твої глибокі – то моя печать,
Вінець твій терновий – слави благодать,
Тяжкий Твій хрест –
Мені хвала і честь, о Ісусе!

Зерно пшеничне коли згниє на ниві,
Зовнішність коли вмре – тоді тільки
Нова ростина підійметься зсередини
І за літо сторицею дасть плід²⁵.

Розпни ж із собою й моє Ти тіло і прибий на хрест,
Нехай я не буду навні цілий – аби тільки воскреснути всередині;
Нехай зовнішність моя висохне, аби тільки
Що інше всередині зацвіло. Така смерть - життя²⁶!

О новий мій Адаме²⁷! О найкращий сине!
О всесвітній сороме – буйність Афін²⁸!
Під буйством твоїм – світло,
Під смертю – вічне життя. Яка темна завіса!
[MainSection]
