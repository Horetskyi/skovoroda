
[Number] 1 [Number] І він збудував собі доми в місті Давида, підготував місце Божому ковчегові й зробив для нього намет. 
[Number] 2 [Number] Тоді Давид сказав: Не можна нікому нести Божий ковчег, хіба що левітам, бо їх Господь вибрав, щоб вони носили Господній ковчег і служили Йому навіки!
[Enter]
[Number] 3 [Number] І Давид зібрав увесь Ізраїль у Єрусалимі, щоб принести Господній ковчег на місце, яке приготовив для нього. 
[Number] 4 [Number] Давид зібрав синів Аарона і левітів. 
[Number] 5 [Number] Із синів Каата: Уріїл, керівник, та його брати — сто двадцять. 
[Number] 6 [Number] Із синів Мерари: Асая, керівник, і його брати — двісті п’ятдесят. 
[Number] 7 [Number] Із синів Ґирсама: Йоіл, керівник, і його брати — сто п’ятдесят. 
[Number] 8 [Number] Із синів Елісафана: Самея, керівник, і його брати — двісті. 
[Number] 9 [Number] Із синів Хеврона: Еліїл, керівник, і його брати — вісімдесят. 
[Number] 10 [Number] Із синів Озіїла: Амінадав, керівник, і його брати — сто дванадцять.
[Enter]
[Number] 11 [Number] Давид закликав священиків (Садока та Авіятара) і левітів (Уріїла, Асея, Йоіла, Самея, Еліїла та Амінадава) 
[Number] 12 [Number] і сказав їм: Ви — керівники левітів по батьківській лінії, очистіться самі та ваші брати, і принесете ковчег Бога Ізраїля на місце, яке я підготував для нього! 
[Number] 13 [Number] Оскільки в попередній раз вас не було при цьому, то наш Бог побив декого в нас, бо ми не шукали за Його судом. 
[Number] 14 [Number] І священики та левіти очистилися, щоб принести ковчег Бога Ізраїля. 
[Number] 15 [Number] І, як заповів Мойсей Божим словом за Писанням, сини левітів узяли Божий ковчег за допомогою держаків на свої плечі.
[Enter]
[Number] 16 [Number] І сказав Давид керівникам левітів: Поставте ваших братів-співаків в органних піснях, арфах, гуслах і цимбалах, щоби грати до висот голосом радості. 
[Number] 17 [Number] І левіти поставили Емана, сина Йоіла. З його братів — Асаф, син Варахії, і із синів Мерари, його братів, — Етан, син Кісея. 
[Number] 18 [Number] І з ними — наступні їхні брати: Захарій, Озіїл, Семірамот, Іїл, Оній, Еліав, Ванея, Маасая, Маттатія, Еліфалія, Макенія, Авдедом, Іїл і Озія — придверники. 
[Number] 19 [Number] І співаки: Еман, Асаф і Етан із мідними цимбалами, аби виконувати музику, щоби чути. 
[Number] 20 [Number] Захарія і Озіїл, Семірамот, Іїл, Оній, Еліав, Масея, Ванея — на арфах, на алемотах. 
[Number] 21 [Number] Маттатія, Еліфалія, Макенія, Авдедом, Іїл і Озія — на лірах амасеніт, щоб підсилити. 
[Number] 22 [Number] І Хоненія, керівник левітів, — керівник над співами, бо був розумним. 
[Number] 23 [Number] Варахія й Ілкана — придверники ковчега. 
[Number] 24 [Number] Совнія, Йосафат, Натанаїл, Амасей, Захарія, Ваней і Еліезер, священики, які трубили трубами перед Божим ковчегом. Авдедом і Ія — дверники Божого ковчега.
[Enter]
[Number] 25 [Number] Давид, священики Ізраїля і тисячники пішли супроводжувати ковчег Господнього завіту з дому Авдедома з радістю. 
[Number] 26 [Number] І сталося, коли зміцнив Бог левітів, які несли ковчег Господнього завіту, то принесли в жертву сім телят і сім баранів. 
[Number] 27 [Number] А Давид був одягнений у шати з добротного полотна і всі левіти, які несли ковчег Господнього завіту, і співаки, і Хоненій, керівник над співами співаків; тож на Давиді — одяг із вісону. 
[Number] 28 [Number] І весь Ізраїль супроводжував ковчег Господнього завіту з вигуками і звуками баранячого рога, граючи на трубах і на цимбалах, арфах і лірах.
[Enter]
[Number] 29 [Number] І прибув ковчег Господнього завіту, і прийшов аж до міста Давида, а Мелхола, дочка Саула, вихилилася крізь віконце і побачила царя Давида, який танцював і грав, і зневажила його у своїй душі.