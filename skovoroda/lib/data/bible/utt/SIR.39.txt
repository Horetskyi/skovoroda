
[Number] 1 [Number] Лише той, хто віддає свою душу і роздумує про закон Всевишнього, вишукає мудрість усіх давніх і займається пророцтвами, 
[Number] 2 [Number] збереже розповідь славних мужів і разом увійде у звороти притч. 
[Number] 3 [Number] Він вишукає таємне притч і ознайомиться із загадками притч. 
[Number] 4 [Number] Він служитиме між вельможами і покажеться перед володарями. Пройде крізь землі чужих народів, бо випробував у людях добро і зло. 
[Number] 5 [Number] Він піддасть своє серце, щоб рано встати до Господа, Який його створив, і помолиться перед Всевишнім. І він відкриє свої уста в молитві та помолиться за свої гріхи. 
[Number] 6 [Number] Якщо великий Господь забажає, наповниться духом розумності. Він виллє слова своєї мудрості та в молитві визнається Господу. 
[Number] 7 [Number] Він випрямить раду і вмілість, і роздумуватиме над його таємницями. 
[Number] 8 [Number] Він виявить напоумлення свого навчання і похвалиться в законі Господнього завіту. 
[Number] 9 [Number] Численні похвалять його розум, і аж до віку він не буде винищений. Його пам’ять не буде відсунена, і його ім’я житиме в родах родів. 
[Number] 10 [Number] Народи розповідатимуть про його мудрість, і збір сповістить його похвалу. 
[Number] 11 [Number] Поки залишається, оставить ім’я більше, ніж тисячі, і коли спочине, додасть собі.
[Enter]
[Number] 12 [Number] Подумавши, ще розповім, і я наповнився, як повня місяця. 
[Number] 13 [Number] Вислухайте мене, преподобні сини, і виростите, як роза, що росте на мочарі потоку. 
[Number] 14 [Number] Видайте запашність, як ладан, і видайте цвіт, як лілея. Дайте голос, похваліть разом і поблагословіть Господа за всі діла. 
[Number] 15 [Number] Дайте величність Його Імені та прославляйте в його хвалі піснями губ і гуслами, і так скажете в прославлянні: 
[Number] 16 [Number] Які дуже добрі всі Господні діла, і всякий припис буде у своєму часі. 
[Number] 17 [Number] Не можна казати: Що це? Навіщо це? Бо все у своєму часі шукатиметься. Його словом вода стала, мов копиця, і словом Його уст — збірник вод. 
[Number] 18 [Number] У Його наказі — уся милість, і немає нікого, хто зменшить Його спасіння. 
[Number] 19 [Number] Діла всякого тіла перед Ним, і немає нікого, хто сховається від Його очей. 
[Number] 20 [Number] Він від віку до віку поглянув, і ніщо не є дивовижним перед Ним. 
[Number] 21 [Number] Не можна сказати: Що це? Навіщо це? Бо все створене на їхню потребу.
[Enter]
[Number] 22 [Number] Його благословення покрило, як ріка, і, як потоп, напоїло сушу. 
[Number] 23 [Number] Його гнів так успадкує народи, як Він повернув води на солоні. 
[Number] 24 [Number] Його дороги прямі для побожних, так само спотикання для беззаконних. 
[Number] 25 [Number] Добро створене для добрих від початку, так само зло — для грішних. 
[Number] 26 [Number] Вершок усякої потреби для життя людини — вода, вогонь, залізо, сіль, пшеничне борошно, молоко і мед, кров винограду, олія і одяг. 
[Number] 27 [Number] Це все є для побожних на добро, так само для грішних обернеться на зло.
[Enter]
[Number] 28 [Number] Є духи, які створено на помсту, і в їхньому гніві скріпили свої бичування. У часі кінця виливають силу і зменшать гнів їхнього Творця. 
[Number] 29 [Number] Вогонь, град, голод і смерть, — усе це створене на помсту. 
[Number] 30 [Number] Зуби диких звірів, скорпіони, гадини і меч — месник на вигублення безбожних. 
[Number] 31 [Number] У його заповіді вони розвеселяться і на землі приготуються на потребу, і в їхніх часах не переступлять слово.
[Enter]
[Number] 32 [Number] Через це від початку я укріпився, роздумав і залишив у писанні. 
[Number] 33 [Number] Усі Господні діла добрі, і Він подасть усе потрібне у Свій час, 
[Number] 34 [Number] і не можна сказати: Це гірше від цього, бо все вважатиметься добрим у часі. 
[Number] 35 [Number] І тепер усім серцем і устами співайте і благословіть Господнє Ім’я.