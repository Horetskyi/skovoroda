
[Number] 1 [Number]  Тому й ми, маючи довкола себе таку велику хмару свідків, відкиньмо всяку гордість та гріх, що нас легко обплутує, з терпінням прямуймо до тієї боротьби, яка перед нами,
[Enter]
[Number] 2 [Number]  дивлячись на Проводиря і Вершителя віри, на Ісуса, Який, незважаючи на сором, замість належної Йому радості перетерпів хрест і сів праворуч Божого престолу.
[Enter]
[Number] 3 [Number]  Подумайте ж про Того, Хто від грішників перетерпів таку наругу над Собою, щоб ви не знемоглися та не ослабли вашими душами.
[Enter]
[Number] 4 [Number]  Ви ще не боролися до крові, воюючи з гріхом.
[Enter]
[Enter]
[Number] 5 [Number]  І забули про заклик, що звернений до вас як до синів: Сину мій, не нехтуй Господніми картаннями і не падай духом, коли Він докоряє.
[Enter]
[Number] 6 [Number]  Адже кого Господь любить, того й карає, і б’є кожного сина, якого приймає.
[Enter]
[Number] 7 [Number] Якщо зазнаєте докору, то з вами Бог поводиться, як із синами. Хіба є такий син, якого батько не картає?
[Enter]
[Number] 8 [Number] Якщо ж ви залишаєтеся без картання, якого зазнавали всі, тоді ви незаконні діти, а не сини.
[Enter]
[Number] 9 [Number]  До того ж ми мали наших тілесних батьків, які карали, і ми соромилися, то чи не значно більше повинні коритися Отцеві духів, аби жити?
[Enter]
[Number] 10 [Number] Ті — на короткий час нас карали, коли вважали це за потрібне, а Цей — для нашої користі, щоб ми стали учасниками Його святості.
[Enter]
[Number] 11 [Number]  Усяке ж покарання в даний час не здається радістю, але смутком; та згодом ті, які навчені ним, приносять мирний плід праведності.
[Enter]
[Enter]
[Number] 12 [Number]  Тому випростайте опущені руки і знеможені коліна,
[Enter]
[Number] 13 [Number]  і стежки для ваших ніг зробіть прямими, аби кульгаве не збочило, але радше щоб виправилося.
[Enter]
[Number] 14 [Number]  Майте мир з усіма і святість, без яких ніхто не побачить Господа.
[Enter]
[Number] 15 [Number]  Пильнуйте, щоб ніхто не був позбавлений Божої благодаті, аби хто не наробив прикрощів, коли випустить гіркий корінь, та щоб ним багато хто не опоганився;
[Enter]
[Number] 16 [Number]  аби не був хто блудником або нечестивим, як Ісав, який за одну страву віддав своє первородство.
[Enter]
[Number] 17 [Number]  Тож знайте, що й тоді, коли він забажав успадкувати благословення, — був відкинутий, хоча зі слізьми його шукав, бо не знайшов можливості покаятися.
[Enter]
[Number] 18 [Number]  Адже ви приступили не [до гори], до котрої можна доторкнутися, ні до палаючого вогню, і хмари, і темряви, і бурі,
[Enter]
[Number] 19 [Number] і звука сурми, і голосу мови; його почувши, вони просили, аби більше не звучало до них слово,
[Enter]
[Number] 20 [Number]  тому що не могли знести наказу: Коли б і тварина доторкнулася до гори, то нехай буде побита камінням!
[Enter]
[Number] 21 [Number]  І таким страшним було те видовище, що Мойсей сказав: Я наляканий і тремчу.
[Enter]
[Number] 22 [Number]  Але ви приступили до гори Сіон, до міста Живого Бога, до небесного Єрусалима, до десятків тисяч ангелів, до торжества,
[Enter]
[Number] 23 [Number]  до Церкви первістків, записаних на небі, до Бога — Судді всіх, до духів праведників, які досягли досконалості,
[Enter]
[Number] 24 [Number]  до Посередника Нового Завіту — Ісуса — і до крові очищення, яка краще промовляє від крові Авеля.
[Enter]
[Number] 25 [Number]  Пильнуйте, аби не відректися Того, Хто говорить. Якщо ті, котрі зреклися того, хто пророкував на землі, не уникнули кари, то тим більше ми, коли зрікаємося Того, Хто з неба,
[Enter]
[Number] 26 [Number]  і голос Якого тоді захитав землею, і Який тепер обіцяв, кажучи: Ще раз Я захитаю не тільки землею, але й небом.
[Enter]
[Number] 27 [Number]  Оце «ще раз» означає заміну того, що хитається, як такого, що створене, аби залишилося непохитним.
[Enter]
[Number] 28 [Number]  Тому, одержуючи непохитне Царство, маємо благодать, якою служимо до вподоби Богові з побожністю і страхом.
[Enter]
[Number] 29 [Number]  Адже наш Бог — це нищівний вогонь.