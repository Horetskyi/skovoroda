
[Number] 1 [Number]  І п’ятий ангел засурмив, — і я побачив зорю, що з неба впала на землю. І дано їй ключ від колодязя безодні.
[Enter]
[Number] 2 [Number]  І вона відкрила колодязь безодні, і піднявся дим із колодязя, наче дим з великої печі, і померкло сонце та повітря від диму з колодязя.
[Enter]
[Number] 3 [Number]  І з диму на землю вийшла сарана, і дано їй владу, — таку владу, яку мають земні скорпіони.
[Enter]
[Number] 4 [Number]  І сказано їй, щоб не шкодила земній траві, ані жодному зіллю, ані жодному дереву, але тільки людям, які не мають Божої печаті на чолах.
[Enter]
[Number] 5 [Number] І дано їй не вбивати їх, але щоб мучилися п’ять місяців, а мука від неї — наче мука від скорпіона, коли вжалить людину.
[Enter]
[Number] 6 [Number]  І в ті дні люди шукатимуть смерті, але не знайдуть її; і забажають померти, та смерть втече від них.
[Enter]
[Number] 7 [Number]  А сарана та подібна була до коней, готових до бою. На головах у неї, наче вінці, подібні до золота, а обличчя її — наче обличчя людини.
[Enter]
[Number] 8 [Number]  І вона мала волосся, наче волосся в жінок, а зуби такі, як у левів;
[Enter]
[Number] 9 [Number]  і мала панцери, подібні до залізної броні, а шум її крил — як від колісниць з великою кількістю коней, які біжать до бою.
[Enter]
[Number] 10 [Number]  І має хвости та жала, такі як у скорпіонів, а в тих хвостах — її влада, аби шкодити людям п’ять місяців.
[Enter]
[Number] 11 [Number]  Мала вона над собою царя — ангела безодні. Ім’я його по-єврейськи Аваддон, а по-грецьки — Аполліон.
[Enter]
[Number] 12 [Number]  Одне горе минуло, та йдуть за ним ще два горя.
[Enter]
[Enter]
[Number] 13 [Number]  І шостий ангел засурмив, — і я почув один голос від чотирьох рогів золотого жертовника, що перед Богом,
[Enter]
[Number] 14 [Number]  який говорив до шостого ангела, який мав сурму: Звільни чотирьох ангелів, зв’язаних біля великої ріки Євфрат!
[Enter]
[Number] 15 [Number]  І звільнені були чотири ангели, приготовані на годину, і на день, і на місяць, і на рік, щоб вигубити третину людей.
[Enter]
[Number] 16 [Number]  А кількість кінного війська — двадцять тисяч разів по десять тисяч, я почув їхнє число.
[Enter]
[Number] 17 [Number]  Тож таким чином я у видінні побачив коней, а ті, хто сидить на них, мають броню вогненну, і гіацинтову, і сірчану. І голови коней — наче голови левів, а з їхніх уст виходить вогонь, дим і сірка.
[Enter]
[Number] 18 [Number]  Від цих трьох кар: від вогню, від диму і від сірки, що виходять з їхніх уст, загинула третина людей,
[Enter]
[Number] 19 [Number]  бо влада коней була в їхніх устах і в їхніх хвостах. Хвости ж були подібні до зміїв, які мають голови і ними завдають шкоду.
[Enter]
[Number] 20 [Number]  А решта людей, які не загинули від цих кар, не покаялися у вчинках своїх рук, щоб не поклонятися демонам, ні золотим ідолам, ні срібним, ні мідним, ні кам’яним, котрі ні бачити не можуть, ні чути, ні ходити.
[Enter]
[Number] 21 [Number]  І вони не покаялися ні за свої вбивства, ні за свої чари, ні за свою розпусту, ні за свої крадіжки.