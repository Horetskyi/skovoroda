[Italic]Білгородському єпископу Іоасафу Миткевичу[Italic]⁶⁹ [Italic], котрий відвідав сад духовного училища в Харкові. Із цього зерна: ”Боже Саваофе... Споглянь із небес, і побач, і відвідай цього виноградника, і охорони його..."[Italic] ⁷⁰ [Italic]. "А плід духа: любов, радість, мир" та інше[Italic]⁷¹.

[MainSection]
[Tab1] Вишніх наук саде святий,
[Tab1] Лист рожевий і цвіт твій красний,
[Tab1] Прийми собі весняний вид!
[Tab1] Се возсія день твій благий!
[Tab1] Освітив тебе світ ясний,
[Tab1] Зверху-бо дух благословить.
Возвеселися, о дерев сад,
Більших і менших, які є підряд.

[Tab1] Пастирю наш — образ Христа, —
[Tab1] Тихий, благий, милосердий,
[Tab1] Дзеркало чистеє всіх доброт!
[Tab1] Красні неси ноги, отак
[Tab1] Мир благовість усім твердий,
[Tab1] Глянь на святий цей оплот;
Помочі в тебе просить собі,
Серце і руки тягне тобі.

[Tab1] Ти сад напій, цей святий сад,
[Tab1] Течивом вод благо чесних,
[Tab1] Які з апостольських струмків.
[Tab1] Не допусти єресей ядь
[Tab1] І віджени всіх безчесних,
[Tab1] Родить нехай духовних царів,
Царство царя, обнявши усіх,
Пекельний скиптр скидай, як гріх.

[Tab1] Бачить його зір смілий твій
[Tab1] При твоїм несплячім зорі,
[Tab1] І лист його не відпаде,
[Tab1] Не лист на нім буде пустий,
[Tab1] Облудно звабний, а скоро
[Tab1] Духовний плід весь приведе:
Віру, мир, радість, покірність теж,
Й інше, що в ряді святім назвеш.

[Tab1] Ось він тобі: сам царів цар,
[Tab1] Цього народ святий просить.
[Tab1] Що може буть цього миліш?
[Tab1] Чи ж є Христу найліпший дар?
[Tab1] Перший це дар, що приносить
[Tab1] Пастир овечкам свят-святіш,
Скріпить на діло сам він оте,
Здовжить тобі життя так святе.
[MainSection]

[Center] Кінець

Pnomemoria, тобто записка для пам'яті. Цей архієрей народився біля Києва, в місті Козельці. Був пастир освічений, покірливий, милосердний, незлобивий, правдолюбець, престол чуття, любові світильник. У саду цього істинного садівника Христового і я свято та благочестиво три літа — 1760 і 63-тє і 4-те, коли він представився від землі до небесних [сфер] — працював, дивувався з таємною моєю любов'ю прозірливому його щедрому й чистому серцю, через це іменем всіх, що люблять Бога, й Божі книги, й Божих друзів, в пам'ять його і в подяку йому, цьому люб'язному приятелю Божому й людському, як лепту, приношу від себе цю пісню. 
[Right] Любитель священної Біблії Григорій Варсава Сковорода.