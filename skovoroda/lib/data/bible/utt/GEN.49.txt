
[Number] 1 [Number] І покликав Яків синів своїх, та й промовив: Зберіться, щоб я звістив вам, що станеться з вами в останні дні. 
[Number] 2 [Number] Зійдіться і послухайте, сини Якова, послухайте вашого батька Ізраїля.
[Enter]
[Number] 3 [Number] Рувиме, ти — мій первенець, моя сила і перший з моїх дітей, — жорстокий та нестерпний, жорстокий та самовпевнений! 
[Number] 4 [Number] Закипів ти, як вода, — гляди, щоб не вибухнув. Бо ти ввійшов на ложе свого батька; тоді заплямував ти постіль, на яку ввійшов.
[Enter]
[Number] 5 [Number] Симеон і Левій — брати; вони з власної волі здійснили злочин. 
[Number] 6 [Number] Хай не приєднається моя душа до їхньої ради, і до їхньої змови хай не пристане моє нутро, бо у своїм гніві вбили людей і у своєму свавіллі порізали сухожилля бику. 
[Number] 7 [Number] Проклятий їхній гнів, бо безжалісний, і їхня лють — бо жорстока; поділю їх у Якові й розсію їх у Ізраїлі.
[Enter]
[Number] 8 [Number] Юдо, тебе похвалили твої брати; твої руки — на раменах твоїх ворогів. Тобі поклоняться сини твого батька. 
[Number] 9 [Number] Юдо, лев молодий, сину мій, ти вийшов із хащі, ліг і заснув: наче лев та подібно до левеняти; хто його розбудить? 
[Number] 10 [Number] Не переведеться князь у Юди й володар з його лона, доки не прийде призначене для нього, Він же — очікування народів. 
[Number] 11 [Number] Він прив’язує до виноградної лози свого осла, — своє осля — до лози. Він випере одяг свій у вині, свої шати — в крові виноградної лози. 
[Number] 12 [Number] Іскряться його очі від вина, а зуби його біліші за молоко.
[Enter]
[Number] 13 [Number] При узбережжі оселиться Завулон, — біля причалу кораблів, і простягнеться аж до Сидона.
[Enter]
[Number] 14 [Number] Іссахар добро задумав, коли осів серед спадку; 
[Number] 15 [Number] він побачив, що відпочинок добрий і земля багата, тож руки свої приклав до роботи і став чоловіком-землеробом.
[Enter]
[Number] 16 [Number] Дан судитиме свій народ, як одне з племен Ізраїля. 
[Number] 17 [Number] Нехай Дан буде змією при дорозі, яка причаїлася на стежці, яка жалить коня в п’яту, а вершник падає назад. 
[Number] 18 [Number] Я чекаю на Господнє спасіння.
[Enter]
[Number] 19 [Number] Ґад — ватага розбійників пограбує його, та він ограбить їх, наступаючи їм на п’яти.
[Enter]
[Number] 20 [Number] Асир — багатий його хліб, він постачатиме ласощі володарям.
[Enter]
[Number] 21 [Number] Нефталим — розквітла гілка, що приносить гарні плоди.
[Enter]
[Number] 22 [Number] Йосиф — син, який зростає; син, якому заздрять, що став славним; мій син наймолодший — повернувся до мене. 
[Number] 23 [Number] Змовники — обмовляли його, і противилися йому начальники стрільців; 
[Number] 24 [Number] та силою знищив їхні луки, і ослабли сухожилля в’язів їхніх рук від руки Сильного Бога Якова, — через те, що зміцнив Ізраїля, — 
[Number] 25 [Number] від Бога твого батька, і допоміг тобі мій Бог, і поблагословив тебе небесним благословенням згори і благословенням землі, що має все. Через благословення грудей і лона, — 
[Number] 26 [Number] благословення твого батька і твоєї матері, — зміцнів у благословенні вічних гір і благословенням вічних вершин. Вони спочиватимуть на голові Йосифа, і на голові братів, яких він попровадив.
[Enter]
[Number] 27 [Number] Веніамин — хижий вовк: вранці ще їсть, а ввечері ховає їжу.
[Enter]
[Number] 28 [Number] Оце всі дванадцять синів Якова, і сказав їм це їхній батько. Він поблагословив їх — кожного з них поблагословив окремим благословенням. 
[Number] 29 [Number] І сказав їм: Я приєднуюся до мого народу; поховайте мене з моїми батьками в печері, яка на полі Ефрона-хета, — 
[Number] 30 [Number] в подвійній печері, що напроти Мамврії, у Ханаанській землі, у печері, котру купив Авраам у Ефрона-хета для власної гробниці. 
[Number] 31 [Number] Там поховали Авраама і його дружину Сарру, там поховали й Ісаака та його дружину Ревеку, там поховали Лію, — 
[Number] 32 [Number] в полі, купленому в хетових синів, — у печері, що на ньому. 
[Number] 33 [Number] Давши заповіт своїм синам, Яків замовк, простягнув ноги на ліжку і помер. Він приєднався до свого народу.