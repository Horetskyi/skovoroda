
[Number] 1 [Number] І сталося, що після цих подій Бог випробовував Авраама, і сказав йому: Аврааме, Аврааме! Він же відповів: Ось я! 
[Number] 2 [Number] А Бог сказав: Візьми свого улюбленого сина Ісаака, якого ти полюбив, і йди до гірської землі, і принеси його там у всепалення — на одній з гір, яку тобі вкажу.
[Enter]
[Number] 3 [Number] Уставши вранці, Авраам осідлав свого осла і взяв із собою двох слуг та свого сина Ісаака. Наколовши дров на всепалення, він підійнявся і пішов; він підійшов до місця, на яке йому вказав Бог, 
[Number] 4 [Number] на третій день. Авраам поглянув очима і побачив те місце здалека. 
[Number] 5 [Number] І сказав Авраам своїм слугам: Залишайтеся тут з ослом, я ж із хлопцем піду туди. Поклонившись, ми повернемося до вас. 
[Number] 6 [Number] Тож Авраам узяв дрова для всепалення і поклав на свого сина Ісаака. Взяв він у руки вогонь та ножа, і вони пішли обидва разом.
[Enter]
[Number] 7 [Number] І промовив Ісаак до Авраама, свого батька, сказавши: Батьку! Той відповів: Що, сину? А він питає: Ось вогонь і дрова, а де овечка на всепалення? 
[Number] 8 [Number] Авраам же відповів: Бог нагледить собі овечку на всепалення, сину. Ідучи разом, вони обидва 
[Number] 9 [Number] прийшли на місце, на яке вказав йому Бог. Там Авраам збудував жертовник, розклав дрова і, зв’язавши свого сина Ісаака, поклав його на жертовник, на дрова. 
[Number] 10 [Number] Авраам простягнув свою руку, щоб узяти ножа, аби принести в жертву свого сина, 
[Number] 11 [Number] та Господній ангел закликав до нього з неба і сказав йому: Аврааме, Аврааме! Той же відповів: Ось я. 
[Number] 12 [Number] І сказав: Не накладай рук своїх на хлопця і не вчини йому нічого, бо тепер Я знаю, що ти боїшся Бога і не пожалів для Мене свого улюбленого сина.
[Enter]
[Number] 13 [Number] І підвівши свої очі, Авраам побачив: ось, один баран заплутався рогами в садку Савек. Тож Авраам пішов, узяв барана і приніс його як всепалення замість свого сина Ісаака. 
[Number] 14 [Number] І Авраам дав тому місцю назву «Господь побачив», щоб говорили і до сьогодні: На горі Господь став видимим.
[Enter]
[Number] 15 [Number] І Господній ангел вдруге закликав до Авраама з неба, 
[Number] 16 [Number] кажучи: Собою поклявся Я, — говорить Господь, — тому що ти виконав це слово і не пожалів для Мене свого улюбленого сина, 
[Number] 17 [Number] то Я вельми поблагословлю тебе і дуже розмножу твоїх нащадків, — як небесні зорі, як пісок на березі моря. І твої нащадки успадкують міста ворогів; 
[Number] 18 [Number] і будуть благословенні у твоїх нащадках усі народи землі за те, що ти послухався Мого голосу.
[Enter]
[Number] 19 [Number] Авраам повернувся до своїх слуг, і вони, вставши, пішли разом до Криниці клятви. І Авраам оселився біля Криниці клятви.
[Enter]
[Number] 20 [Number] Сталося ж після цих подій, що було сповіщено Авраамові словами: Ось, також і Мелха народила синів твоєму братові Нахорові: 
[Number] 21 [Number] Окса, первенця, Вавкса, його брата, і Камуїла, батька сирійців, 
[Number] 22 [Number] Хасада, Азава, Фалдаса, Єдлафа і Ватуїла, 
[Number] 23 [Number] а Ватуїл породив Ревеку. Це — восьмеро синів, яких народила Мелха Нахорові, братові Авраама. 
[Number] 24 [Number] А його наложниця, ім’я якій Реїма, — народила й вона, — Гаама, Тавеха, Тохоса і Моху.