
[Number] 1 [Number] Краще кусень хліба із задоволенням у мирі, ніж дім, повний добра і неправедних жертв, та з бійкою.
[Enter]
[Number] 2 [Number] Розумний раб керуватиме немудрими панами і розділить спадщину з братами.
[Enter]
[Number] 3 [Number] Як у плавильні перевіряється срібло й золото, так і Господом перевіряються серця вибраних.
[Enter]
[Number] 4 [Number] Лиходій прислухається до язика беззаконників, а праведний не звертає уваги на лукаві вуста.
[Enter]
[Number] 5 [Number] Хто насміхається з бідного, той зневажає його Творця, а хто радіє, коли хтось гине, — не уникне кари. А милосердний буде помилуваний.
[Enter]
[Number] 6 [Number] Вінець літніх людей — онуки, а слава дітей — їхні батьки.
[Enter]
[Number] 6a [Number] Для вірного — цілий світ добра, для невірного — ані дрібного гроша.
[Enter]
[Number] 7 [Number] Нерозумному не личать правдиві уста, а праведній людині — брехливі вуста.
[Enter]
[Number] 8 [Number] Повчання — це щедра винагорода людині, яка ним послуговується: куди вона не повернеться, усюди їй щаститиме.
[Enter]
[Number] 9 [Number] Хто загладжує кривду, той шукає дружби, а хто не бажає про них забути, той віддаляє друзів і рідних.
[Enter]
[Number] 10 [Number] Погроза розбиває серце розумного, а нерозумний і бичування не відчуває.
[Enter]
[Number] 11 [Number] Кожний лиходій тільки провокує суперечки, та Господь пошле йому немилосердного ангела.
[Enter]
[Number] 12 [Number] Турботи звалюються на розумного чоловіка, а нерозумні самі виношують зло.
[Enter]
[Number] 13 [Number] Коли хто віддає злом за добро, то від його дому зло не відійде.
[Enter]
[Number] 14 [Number] Справедлива влада наділяє силою слова, а заколоти і сварки передують злидням.
[Enter]
[Number] 15 [Number] Хто праведного визнає неправедним, а неправедного праведним, — такий є нечистим і огидним перед Богом.
[Enter]
[Number] 16 [Number] Навіщо нерозумному володіти багатством? Адже безсердечний не спроможний придбати мудрість?
[Enter]
[Number] 16a [Number] Хто робить свій дім високим, шукає знищення, а той, хто викручується, щоб не навчатися, попаде в біду.
[Enter]
[Number] 17 [Number] На всякий час нехай буде в тебе приятель, а брати нехай будуть готові для допомоги в скруті, бо для цього вони й народжуються.
[Enter]
[Number] 18 [Number] Нерозумна людина плеще собі й радіє собою, — як і та, яка дає в заставу власного друга.
[Enter]
[Number] 19 [Number] Хто любить гріх, радіє, коли сваряться.
[Enter]
[Number] 20 [Number] Безсердечний не сходиться з добрими; той, у кого мінливий язик, потрапить у біду.
[Enter]
[Number] 21 [Number] Серце нерозумне — біль для його власника. Не має радості батько від невихованого сина, а розумний син приносить радість своїй матері.
[Enter]
[Number] 22 [Number] Веселе серце робить здоровим, а в сумної людини сохнуть кості.
[Enter]
[Number] 23 [Number] Шляхи того, хто неправедно напихає свої пазухи хабарами, не будуть успішними, бо безбожний звертає з доріг праведності.
[Enter]
[Number] 24 [Number] Обличчя мудрої людини — розумне; очі ж нерозумного — аж на краю землі.
[Enter]
[Number] 25 [Number] Нерозумний син викликає обурення в батька, він — біль для тієї, яка його народила.
[Enter]
[Number] 26 [Number] Недобре карати справедливу людину, як і недобре затівати змову проти праведних володарів.
[Enter]
[Number] 27 [Number] Хто є обережним, коли говорить гостре слово, — той мудрий, і довготерпелива людина — розумна.
[Enter]
[Number] 28 [Number] Обділеному розумом, який шукає мудрості, — це йому зарахується за мудрість, а коли хто мовчить, то це є ознакою розуму.