
[Number] 1 [Number] Хто любить свого сина, постійно виправляє його биттями, щоби звеселився у своєму кінці. 
[Number] 2 [Number] Хто настановляє свого сина, ним зрадіє і посеред знайомих ним похвалиться. 
[Number] 3 [Number] Хто повчає свого сина, розсердить ворога, а перед друзями ним радітиме. 
[Number] 4 [Number] Помер його батько, — і наче не помер, бо він залишив після себе такого самого, як він. 
[Number] 5 [Number] У своєму житті побачив і розвеселився, і у своїй смерті не був засмучений. 
[Number] 6 [Number] Перед ворогами залишив месника, а для друзів — того, хто віддає милість.
[Enter]
[Number] 7 [Number] Хто розпускає сина, обв’яже його рани, і його лоно стривожиться на всякий крик. 
[Number] 8 [Number] Неприборканий кінь погано їде, а розбещений син ходить самовільно. 
[Number] 9 [Number] Випести сина, і тебе розчарує. Грайся з ним, і тебе засмутить. 
[Number] 10 [Number] Не смійся з ним, щоб ти з ним не болів, і на кінець скреготатимеш твоїми зубами. 
[Number] 11 [Number] Не дай йому влади в молодості та зважай на його незнання. 
[Number] 12 [Number] Схили його шию в молодості, бий його боки, поки молодий, щоби часом, ставши твердим, він не відмовився тебе слухатися, і тобі буде від нього біль душі. 
[Number] 13 [Number] Напоумляй твого сина і працюй над ним, щоб ти не спотикнувся у твоїй безстидності. 
[Number] 14 [Number] Краще бідний здоровий і сильний будовою, ніж багатий, хворий своїм тілом. 
[Number] 15 [Number] Здоров’я і добра побудова кращі за будь-яке золото, і сильний дух кращий за безмірне щастя.
[Enter]
[Enter]
[Number] 16 [Number] Багатство не є кращим від здоров’я тіла, і веселість не є понад радість серця. 
[Number] 17 [Number] Смерть краща від гіркого життя, і вічний спочинок — від тривалої хвороби. 
[Number] 18 [Number] Добро, вилите на замкнені уста, — це принесення страв, що лежать на гробі. 
[Number] 19 [Number] Яку користь ідолові приносить жертва? Бо він не їсть і не нюхає. Таким є прогнаний Господом. 
[Number] 20 [Number] Він дивиться очима і стогне, як євнух, який обіймає дівчину і стогне. Таким є той, хто чинить суди з примусу.
[Enter]
[Number] 21 [Number] Не віддай твою душу на смуток і не засмути себе твоєю радою. 
[Number] 22 [Number] Веселість серця — життя людини і радість чоловіка — довголіття. 
[Number] 23 [Number] Дури твою душу, потішай твоє серце і смуток далеко від себе відсунь. Бо смуток знищив багатьох, і в ньому немає користі. 
[Number] 24 [Number] Ревнощі та гнів зменшують дні, і передчасна турбота наводить старість. 
[Number] 25 [Number] Ясне і добре серце керуватиме їжею своїх страв.