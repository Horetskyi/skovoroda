
[Number] 1 [Number]  І я почув гучний голос із храму, що говорив сімом ангелам: Ідіть і вилийте на землю сім чаш Божого гніву!
[Enter]
[Number] 2 [Number]  І перший пішов та вилив свою чашу на землю, — і обсіли людей страшні й жахливі болячки — тих, хто мав знак звіра, які поклонялися його образові.
[Enter]
[Number] 3 [Number]  А другий вилив свою чашу в море — і стала кров, наче в мерця, і вимерла кожна жива душа, яка в морі.
[Enter]
[Number] 4 [Number]  А третій вилив свою чашу на ріки й джерела вод — і стали кров’ю.
[Enter]
[Number] 5 [Number]  І я почув ангела вод, який промовляв: Справедливий Ти, Хто є, і Хто був, і Святий, бо Ти це присудив, —
[Enter]
[Number] 6 [Number]  за те, що вони пролили кров святих і пророків, — і Ти дав їм пити кров. Вони варті того!
[Enter]
[Number] 7 [Number]  І я чув [від] жертовника слова: Так, Господи Боже, Вседержителю, правдиві й праведні суди Твої!
[Enter]
[Number] 8 [Number]  А четвертий [ангел] вилив свою чашу на сонце — і дано йому палити людей вогнем.
[Enter]
[Number] 9 [Number]  І палила людей велика спека, а вони зневажали Ім’я Бога, Який має владу над цими карами, та не покаялися, щоб віддати Йому славу.
[Enter]
[Number] 10 [Number]  А п’ятий ангел вилив свою чашу на престол звіра — і стало царство його темним, і кусали свої язики від болю
[Enter]
[Number] 11 [Number]  та зневажали Бога Небесного від свого болю і від своїх ран, але не покаялися у своїх вчинках.
[Enter]
[Number] 12 [Number]  А шостий ангел вилив свою чашу на велику ріку Євфрат — і висохла вода, аби приготувати дорогу царям, які зі сходу сонця.
[Enter]
[Number] 13 [Number]  І я побачив, що з уст змія, і з уст звіра, і з уст лжепророка вийшли три нечисті духи, наче жаби.
[Enter]
[Number] 14 [Number]  Це демонські духи, які роблять ознаки; вони виходять до царів усього світу, щоби зібрати їх на битву великого дня Бога Вседержителя.
[Enter]
[Number] 15 [Number]  Ось, приходжу, мов злодій. Блаженний, хто пильнує і хто береже свій одяг, щоб не ходити нагим і щоб не бачили його сорому!
[Enter]
[Number] 16 [Number]  І зібрав їх на місце, що по-єврейськи називається Армаґедон.
[Enter]
[Number] 17 [Number]  А сьомий [ангел] вилив свою чашу на повітря — і залунав гучний голос із [небесного] храму, від престолу, проголошуючи: Сталося!
[Enter]
[Number] 18 [Number]  І зчинилися блискавки, голоси і громи, і стався великий землетрус, якого ще ніколи не було, відколи живуть люди на землі: такий землетрус, такий потужний!
[Enter]
[Number] 19 [Number]  І розпалося велике місто на три частини; розвалилися і міста народів. І великий Вавилон був згаданий перед Богом, щоби дати йому чашу вина Його лютого гніву.
[Enter]
[Number] 20 [Number]  І зник кожний острів, і не стало гір.
[Enter]
[Number] 21 [Number]  І величезний град завбільшки з талант падав з неба на людей; і люди зневажали Бога за кару градом, тому що та кара була дуже велика.