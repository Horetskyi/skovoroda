[Center] Gregorius Sabbin
[Center] Michaёli suo gaudium in Domino precatur.

[MainSection]
О vitae via dulcis, ubi bene conscia mens est!
[Tab2] Attica mella super nectar et ambrosiam!
Hinc hilaris vultus, spes vivida fronte relucet,
[Tab2] Hinc sunt perpetuo gaudia tanta piis.
Non spes in morbo, non ipsa in morte relinquit,
[Tab2] Imo et defunctis os hilarescit eis.
О Michaёl, Michaёl! culpa¸ mihi disce vacare
[Tab2] Α teneris, carus si cupis esse Deo.
Heus extra te ipsum bona maxima quaerere noli:
[Tab2] Intra nos Christus Σκῆπτρα Dei esse docet¹¹².
[MainSection]

[Indent] Scribendi occasionem dedit hodiernus dies τοῦ ἐν ἁγίοις πατρὸς ἡμῶν Ioannis Chrysostomi¹¹³, cujus hanc auream sententiam mitto tibi munusculo:
[Indent] Οὐδὲν ἡμᾶς οὕτως εὐφραίνειν οἴωθενа, ὡς τὸ συνειδὸς καθαρὸν, καὶ ἐλπίδες ἀγαθαί¹¹⁴.
[Indent] Nihil nos ita laetificare consuevit, quam conscientia pura et spes bonae.
[Center] Vale, carissime!