
[Number] 1 [Number]  так, як тане віск від вогню. І вогонь спалить противників, і очевидним буде між ворогами Господнє Ім’я. Від Твоєї присутності стривожаться народи. 
[Number] 2 [Number]  Коли звершиш славне, від Тебе гори будуть охоплені тремтінням. 
[Number] 3 [Number]  Від віку ми не чули, ні наші очі не бачили Бога, за винятком Тебе, і таких, як Твої, діянь, котрі чиниш для тих, хто очікує милосердя. 
[Number] 4 [Number]  Адже Він зустрінеться з тими, хто чинить праведне, і вони пам’ятатимуть Твої дороги. Ось Ти розгнівився, і ми згрішили. Через це ми заблукали. 
[Number] 5 [Number]  Ми стали, як нечисте, — ми всі, і вся наша праведність — як ганчірка відлученої через кровотечу. Ми, як листя, облетіли через наше беззаконня, — і вітер нас так віднесе.
[Enter]
[Number] 6 [Number]  І немає того, хто прикликає Твоє Ім’я, і хто пам’ятає триматися за Тебе, бо Ти відвернув Своє обличчя від нас, і Ти видав нас через наші гріхи. 
[Number] 7 [Number]  І тепер, Господи, Ти — наш Отець, а ми всі — глина, діло Твоїх рук! 
[Number] 8 [Number]  Сильно не гнівайся на нас і не згадуй при кожній нагоді наші гріхи. Тепер же поглянь, адже всі ми — Твій народ! 
[Number] 9 [Number]  Місто Твоїх святощів стало спустошеним, Сіон став, як пустеля, Єрусалим — на прокляття. 
[Number] 10 [Number]  Наш Святий дім, — слава, яку поблагословили наші батьки, — був спалений вогнем, і все славне впало. 
[Number] 11 [Number]  І при всьому цьому, Господи, Ти стримувався і зберігав мовчання, а нас Ти дуже впокорив!