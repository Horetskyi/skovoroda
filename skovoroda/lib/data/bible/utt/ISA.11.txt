
[Number] 1 [Number] І вийде пагін з кореня Єссея, і паросток підійметься з кореня. 
[Number] 2 [Number] І на ньому спочине Божий Дух, дух мудрості та розуміння, дух поради і сили, дух знання і побожності. 
[Number] 3 [Number] Дух наповнить його Божим страхом. Не судитиме за сл��вою і не звинуватить за мовою, 
[Number] 4 [Number] але здійснюватиме суд упокореному і звинуватить упокорених землі. І уразить землю словом Своїх уст і Духом через уста знищить безбожного. 
[Number] 5 [Number] І буде підперезаний по стегнах праведністю і стягнений по ребрах правдою.
[Enter]
[Number] 6 [Number] І пастиметься вовк з ягням, і леопард відпочиватиме з козлом, теля, бик і лев разом пастимуться, і мала дитина їх поведе. 
[Number] 7 [Number] Бик і ведмідь разом пастимуться, і разом будуть їхні діти, віл і лев разом їстимуть солому. 
[Number] 8 [Number] Дитина-немовля кластиме руку на нору зміїв чи на кубло виводка зміїв. 
[Number] 9 [Number] І вони не спричинять зла, і не можуть нікого знищити на Моїй святій горі, бо все наповнилося пізнанням Господа, як велика вода, що покриває моря.
[Enter]
[Number] 10 [Number] І в той день буде корінь Єссея, і той, х��о стоїть спереду, щоб володіти народами, — на нього надіятимуться народи, і його спочинок буде шаною. 
[Number] 11 [Number] І буде в той день, що Господь продовжить показувати Свою руку, виявляючи ревність за останок, який залишився з народу, хто тільки залишиться з ассирійців, з Єгипту, Вавилону, Ефіопії, з еламітів, від сходу сонця і з Аравії.
[Enter]
[Number] 12 [Number] І підніме знак над народами, і збере тих, які гинуть з Ізраїля, і розсіяних Юди Він збере із чотирьох кутів землі. 
[Number] 13 [Number] І забереться ревність Єфрема, і вороги Юди будуть знищені. Єфрем не ревнуватиме на Юду, а Юда не гнобитиме Єфрема. 
[Number] 14 [Number] І полинуть на кораблях филистимців. Разом пограбують море і тих, хто на сході сонця, й Ідумею. І спочатку накинуть руки на Моава, та сини Аммона першими підкоряться. 
[Number] 15 [Number] І Господь спустошить море Єгипту, і накине Свою руку на ріку сильним духом, і поб’є сім долин, щоб Йому ходити у взутті. 
[Number] 16 [Number] І буде прохід для Мого народу, який залишився в Єгипті, і буде для Ізраїля, як у день, коли він вийшов з Єгипетської землі.