
[Number] 1 [Number] Цар Валтасар зробив велику вечерю своїй тисячі вельмож, і перед тисячею було вино. І, п’ючи, 
[Number] 2 [Number] Валтасар сказав, коли куштував вино, принести золотий і срібний посуд, який його батько Навуходоносор виніс з храму, що є в Єрусалимі: Нехай цар, його вельможі, його наложниці та його бенкетуючі п’ють з них! 
[Number] 3 [Number] І принесли золотий та срібний посуд, який він виніс з Божого храму, що в Єрусалимі, і пили з них цар, його вельможі, його наложниці та його бенкетуючі. 
[Number] 4 [Number] Вони пили вино і славили золотих, срібних, мідних, залізних, дерев’яних і кам’яних богів.
[Enter]
[Number] 5 [Number] У цю годину вийшли пальці людської руки і писали напроти світильника на поросі стіни царського дому, і цар бачив пальці руки, яка писала. 
[Number] 6 [Number] Тоді вигляд царя змінився, і його задуми стривожили його, і м’язи його стегна ослабли, і його коліна вдарялися одне в одне. 
[Number] 7 [Number] І цар сильно закричав, щоб привели чародіїв, халдеїв, ґазаренів, і сказав мудрецям Вавилону: Хто лиш прочитає цей напис і скаже мені пояснення, буде одягнений у багряницю, і золотий ланцюг на його шию, і буде третім володарем у моєму царстві!
[Enter]
[Number] 8 [Number] І входили всі мудреці царя, але не могли прочитати напис і дати цареві пояснення. 
[Number] 9 [Number] І цар Валтасар сильно занепокоївся, і його вигляд змінився в нього, і його вельможі затривожилися. 
[Number] 10 [Number] Та ввійшла цариця в дім розпивання і сказала: Царю, живи навіки! Хай тебе не тривожать твої роздуми, і твій вигляд хай не міняється! 
[Number] 11 [Number] Є чоловік у твоєму царстві, в якому є Божий дух, і в дні твого батька в ньому знайдено чування і розумність, і коли правив твій батько, цар Навуходоносор, він його поставив над заклиначами, ворожбитами, халдеями, ґазаренами, 
[Number] 12 [Number] бо в ньому дуже великий дух, розум і мудрість, що розсуджує сни, сповіщає складне для розуміння і розв’язує зв’язане, — Даниїл, якому цар дав ім’я Валтасар. Тож тепер нехай його закличуть, і він тобі сповістить його пояснення.
[Enter]
[Number] 13 [Number] Тоді Даниїл був приведений до царя, і цар сказав Даниїлові: Чи ти є Даниїл, той, що із синів полону Юдеї, якого привів цар, мій батько? 
[Number] 14 [Number] Я почув про тебе, що в тобі Божий дух, чування, розум, і в тобі знайдено дуже велику мудрість. 
[Number] 15 [Number] І тепер прийшли до мене мудреці, чародії, ґазарени, щоб прочитати цей напис і сказати мені його пояснення, та сповістити вони мені не змогли. 
[Number] 16 [Number] І я почув про тебе, що можеш судити суди. Тож тепер, якщо зможеш прочитати напис і викласти мені його пояснення, то будеш одягнений у багряницю, і на твоїй шиї буде золотий ланцюг, і станеш третім володарем у моєму царстві.
[Enter]
[Number] 17 [Number] Тоді відповів Даниїл і сказав у присутності царя: Твої дари нехай будуть для тебе, і дай іншому дар твого дому. Я ж прочитаю цареві напис і викладу тобі його пояснення. 
[Number] 18 [Number] Царю, Всевишній Бог дав твоєму батькові Навуходоносорові царство, велич, шану і славу, 
[Number] 19 [Number] і через величність, яку Він йому дав, усі народи, племена, язики тремтіли і боялися його обличчя. Кого він забажав, убивав, і яких він забажав, побивав, і яких він бажав, він підносив, і яких бажав, він упокорював. 
[Number] 20 [Number] Та коли він підняв своє серце і скріпився своїм духом, щоб виноситися, він був зведений з престолу свого царства, і в нього була забрана пошана, 
[Number] 21 [Number] і він був переслідуваний людьми, і його серце було дане зі звірами, і його поселення з дикими ослами. І його годували травою, як вола, і його тіло було зрошуване небесною росою, аж доки він не пізнав, що Всевишній Бог володіє людським царством, і кому лишень забажає, його дасть.
[Enter]
[Number] 22 [Number] І ти, його сину Валтасаре, не впокорив свого серця перед Ним, хоч це все ти знав! 
[Number] 23 [Number] Ти піднявся на Господа, Бога неба, і до тебе принесли посуд Його дому, і ти, і твої вельможі, і твої наложниці, і твої гості, ви з них пили вино, і богів золотих, срібних, мідних, дерев’яних, залізних і камінних, які не бачать, не чують і не знають, ти вихваляв, а Бога, в Якого твій подих у Його руці, і всі твої дороги, Його ти не прославив! 
[Number] 24 [Number] Через це від Його обличчя послано пальці руки, і вона поставила це письмо.
[Enter]
[Number] 25 [Number] Це наказуючий напис: Мани, текел, фарес! 
[Number] 26 [Number] Ось слова пояснення: мани — Бог виміряв твоє царство і його завершив; 
[Number] 27 [Number] текел — поставлено на вагу і знайдено, що бракує; 
[Number] 28 [Number] фарес — твоє царство розділене і віддано мідійцям та персам.
[Enter]
[Number] 29 [Number] І сказав Валтасар, і одягнули Даниїла в багряницю, і почепили золотий ланцюг на його шию, і той заповів про нього, що є він третім володарем у царстві.
[Enter]
[Number] 30 [Number] Тієї ночі Валтасар, цар халдеїв, був убитий.