
[Number] 1 [Number] Ізраїльські сини рушили далі й отаборилися на заході Моава, біля Йордану, напроти Єрихона. 
[Number] 2 [Number] І коли Валак, син Сепфора, побачив усе, що вчинив Ізраїль аморейцеві, 
[Number] 3 [Number] то Моав дуже злякався народу, бо той був численним; і занепав духом Моав від вигляду ізраїльських синів. 
[Number] 4 [Number] І сказав Моав мідійській раді старійшин: Тепер ця громада виїсть усіх, хто довкола нас, як виїдає віл траву на рівнині. А Валак, син Сепфора, був у ту пору царем Моава. 
[Number] 5 [Number] І він послав послів до Валаама, сина Веора із Фатура, що біля ріки, на землі синів його народу, аби покликати його такими словами: Ось, з Єгипту вийшов народ і ось, вкрив поверхню землі й став табором поруч зі мною. 
[Number] 6 [Number] Тож тепер прийди і прокляни мені цей народ, бо він сильніший за нас. Може, спроможемося побити декого з них і вигнати їх із землі. Бо я знаю, що, кого ти поблагословиш, той — благословенний, а кого ти проклянеш, той — проклятий. 
[Number] 7 [Number] Тож моавська рада старійшин і мідійська рада старійшин пішли, а в їхніх руках — дарунки за чаклунство, і прийшли вони до Валаама, та й переказали йому слова Валака. 
[Number] 8 [Number] А він сказав їм: Перебудьте тут ніч, і я передам вам справу, як скаже мені Господь. Тож князі Моава залишалися у Валаама. 
[Number] 9 [Number] І прийшов Бог до Валаама і сказав йому: Хто ці люди, які з тобою? 
[Number] 10 [Number] А Валаам сказав Богові: Валак, син Сепфора, царя Моава, послав їх до мене, кажучи: 
[Number] 11 [Number] Ось, вийшов народ з Єгипту, і ось, вкрив поверхню землі, і став табором поруч зі мною. А тепер приходь і прокляни його мені! Можливо я зможу розбити його і вигнати його із землі. 
[Number] 12 [Number] І сказав Бог Валаамові: Не підеш з ними і не проклинатимеш народ, бо він — благословенний! 
[Number] 13 [Number] Уставши вранці, Валаам сказав князям Валака: Поспішайте назад до вашого володаря. Бог не дозволяє мені йти з вами! 
[Number] 14 [Number] Тож князі Моава вс��али, пішли до Валака і сказали: Не хоче Валаам приходити до нас. 
[Number] 15 [Number] Тоді Валак знову послав старійшин — у більшій кількості й поважніших за тих. 
[Number] 16 [Number] Вони пішли до Валаама і кажуть йому: Так говорить Валак, син Сепфора: Благаю тебе, не вагайся прийти до мене! 
[Number] 17 [Number] Бо Я дійсно виявлю тобі шану, і все, що лише скажеш, зроблю для тебе. Тож приходь і прокляни мені цей народ! 
[Number] 18 [Number] Валаам відповів і князям Валака сказав: Хоча б Валак дав мені повний свій дім срібла та золота, то і тоді я не зміг би порушити наказу Господа Бога, щоби зробити те — мале чи велике в моєму розумі. 
[Number] 19 [Number] А тепер залишіться тут і цієї ночі, — дізнаюся, що продовжить Господь мені говорити. 
[Number] 20 [Number] Уночі ж Бог прийшов до Валаама і сказав йому: Якщо ці люди прийшли покликати тебе, то встань і слідуй за ними. Але виконаєш тільки те слово, яке Я сповіщу тобі. 
[Number] 21 [Number] Тож Валаам, уставши вранці, засідлав свою ослицю і пішов із князями Моава. 
[Number] 22 [Number] Та Бог запалав гнівом через те, що він пішов, і Божий ангел постав, щоб перешкодити йому. А він сидів на своїй ослиці, і двоє його рабів подорожували з ним. 
[Number] 23 [Number] Коли ослиця побачила Божого ангела, який з оголеним мечем у руці стояв напроти на дорозі, то ослиця звернула з дороги і вийшла на поле. Тож він, щоб повернути її на дорогу, ударив ослицю палицею. 
[Number] 24 [Number] А Божий ангел став у проході між виноградниками: огорожа із цього боку й огорожа з того боку. 
[Number] 25 [Number] Ослиця, побачивши Божого ангела, притиснулася до стіни, та й защемила ногу Валаама. І він далі продовжував бити її. 
[Number] 26 [Number] А Божий ангел перейшов далі і став у вузькому місці, в якому неможливо було звернути ні праворуч, ні ліворуч. 
[Number] 27 [Number] Ослиця ж, побачивши Божого ангела, лягла під Валаамом. Тоді Валаам розлютився, та й ще раз вдарив ослицю палицею. 
[Number] 28 [Number] Після цього Бог відкрив уста ослиці, і вона промовила до Валаама: Що я зробила тобі, що ось уже втретє вдарив мене? 
[Number] 29 [Number] А Валаам сказав ослиці: Бо ти поглумилася з мене! Коли б я мав меч у своїй руці, я б тебе зараз убив! 
[Number] 30 [Number] Тоді ослиця каже Валаамові: Хіба я не твоя ослиця, на якій їздиш від своєї молодості аж до сьогодні? Чи хоч коли-небудь виявила я неповагу до тебе таким чином? Він же відповів: Ні. 
[Number] 31 [Number] І Бог відкрив очі Валаамові, і він бачить Божого ангела, який стоїть на дорозі, а в його руці — оголений меч. Схилившись, він поклонився своїм обличчям. 
[Number] 32 [Number] А Божий ангел йому сказав: Чому ось уже втретє вдарив ти свою ослицю? Гляди, я вийшов, щоб протистояти тобі, бо твій шлях — недобрий переді мною. 
[Number] 33 [Number] Ослиця, побачивши мене, звернула від мене ось уже втретє. І якщо б вона не звернула, я зараз убив би тебе, а її залишив при житті. 
[Number] 34 [Number] У відповідь Валаам сказав Господньому ангелові: Згрішив я, бо я не знав, що ти стояв на дорозі напроти мене! Тепер же, якщо тобі не подобається, я повернуся! 
[Number] 35 [Number] Та Божий ангел сказав Валаамові: Іди з цими людьми! Тільки будеш остерігатися, щоб слово, котре я скажу тобі, — саме його проголосити. І Валаам пішов з князями Валака. 
[Number] 36 [Number] Коли Валак почув, що йде Валаам, то вийшов йому назустріч до міста Моава, що на околицях Арнона, на межі околиць. 
[Number] 37 [Number] І сказав Валак Валаамові: Хіба я не посилав по тебе, щоб тебе покликали? Чому ти не приходив до мене? Чи справді я не зможу вшанувати тебе? 
[Number] 38 [Number] А Валаам відповів Валакові: Ось, я прийшов до тебе тепер! Чи здатний буду сказати щось? Слово, яке вкладе Бог у мої вуста, — саме його промовлятиму! 
[Number] 39 [Number] І Валаам з Валаком пішли, вони пішли до міст і сіл. 
[Number] 40 [Number] Валак приніс у жертву овець та бичків і послав їх Валаамові та князям, які були з ним. 
[Number] 41 [Number] І сталося, вранці Валак, узявши Валаама, вивів його до стовпа Ваала і звідти показав йому деяку частину народу.