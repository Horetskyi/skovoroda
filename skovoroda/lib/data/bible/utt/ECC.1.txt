
[Number] 1 [Number] Слова Екклезіаста, сина Давида, царя Ізраїля в Єрусалимі. 
[Number] 2 [Number] Марнота марнот, — сказав Екклезіаст, — марнота марнот, усе марнота. 
[Number] 3 [Number] Яка користь людині в усій її праці, якою трудиться під сонцем? 
[Number] 4 [Number] Рід приходить, і рід відходить, земля ж стоїть навіки. 
[Number] 5 [Number] І сонце сходить, і сонце заходить, і тягнеться до свого місця. 
[Number] 6 [Number] Воно, підіймаючись, іде туди на південь і обходить до півночі. Обходячи, обходить, іде вітер, і у своїх коловоротах вітер повертається. 
[Number] 7 [Number] Усі потоки течуть до моря, та море не переповниться. На місце, звідки течуть потоки, туди вони повертаються, щоби плисти знову.
[Enter]
[Number] 8 [Number] Усі речі стомлюючі. Не зможе людина виказати, і око не насититься баченням, і вухо не насититься слуханням. 
[Number] 9 [Number] Усе те, що було, — воно те, що буде. І що те, котре зроблене, — воно те, що буде зроблене. Немає нічого нового під сонцем. 
[Number] 10 [Number] Хто промовить і скаже: Поглянь, це нове, — воно вже сталося у віках, що були перед нами. 
[Number] 11 [Number] Немає пам’яті перших, і останнім, що сталися, не буде їм пам’яті в тих, що стануться в кінці.
[Enter]
[Number] 12 [Number] Я, Екклезіаст, був царем над Ізраїлем у Єрусалимі. 
[Number] 13 [Number] І я віддав моє серце, аби шукати і дослідити мудрістю все, що відбувається під небом. Адже Бог дав людським синам погані обставини, щоб перебувати в них. 
[Number] 14 [Number] Я побачив усі творіння, зроблені під сонцем, і ось усе марнота і бажання духа. 
[Number] 15 [Number] Викривлене не зможе прикраситися, і те, чого бракує, не зможе бути порахованим. 
[Number] 16 [Number] Я сказав у своєму серці, мовлячи: Ось я звеличився і поставив мудрість над усіма, що були переді мною в Єрусалимі, і моє серце багато побачило мудрості та знання. 
[Number] 17 [Number] Я віддав моє серце, щоб пізнати мудрість і знання, я пізнав притчі та загадки, бо і це — бажання духа. 
[Number] 18 [Number] Адже в безлічі мудрості — безліч пізнання, і хто побільшує пізнання, побільшує страждання.