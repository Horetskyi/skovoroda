
[Number] 1 [Number] Ці народи залишив Ісус, щоб ними випробувати Ізраїля, усіх тих, які не знали всіх ханаанських воєн, 
[Number] 2 [Number] тільки для тих поколінь ізраїльських синів, які перед тим не пізнали їх, щоб навчити їх воювати, — тільки їм. 
[Number] 3 [Number] П’ять володінь филистимців, кожного ханаанця, сідонця і евейця, який живе в Лівані, від гори Валаермона до Ловоімата. 
[Number] 4 [Number] І сталося, коли випробовував ними Ізраїль, аби пізнати, чи будуть слухатися Господніх заповідей, які заповів їхнім батькам через Мойсея, 
[Number] 5 [Number] то ізраїльські сини поселялися посеред ханаанця, хета, аморейця, ферезейця, евейця і євусейця, 
[Number] 6 [Number] і брали собі за жінок їхніх дочок, а своїх дочок давали їхнім синам, і служили їхнім богам. 
[Number] 7 [Number] Ізраїльські сини чинили зло перед Господом і забули про Господа, свого Бога, і служили Ваалам і у священних гаях.
[Enter]
[Number] 8 [Number] І Господь запалав гнівом на Ізраїль і передав їх у руки Хусарсатома, царя річок Сирії, і вони служили йому вісім років. 
[Number] 9 [Number] А тоді заголосили ізраїльські сини до Господа, і Господь підняв спасителя Ізраїлеві, і він спас їх, — Ґотоніїла, сина Кенеза, брата Халева, його молодшого брата, і Він вислухав його. 
[Number] 10 [Number] Господній дух був на ньому, і він судив Ізраїля. Він виступив на війну, і Господь передав у його руку Хусарсатома, царя Сирії, і його рука запанувала над Хусарсатомом. 
[Number] 11 [Number] І земля мала спокій п’ятдесят років. І помер Ґотоніїл, син Кенеза.
[Enter]
[Number] 12 [Number] Та ізраїльські сини продовжували чинити зло перед Господом. І Господь зміцнив Еґлома, моавського царя, проти Ізраїля, тому що вони чинили зло перед Господом. 
[Number] 13 [Number] І він зібрав до себе всіх синів Аммона і Амалика, пішов і розгромив Ізраїля, і успадкував Місто фініків. 
[Number] 14 [Number] Тож ізраїльські сини служили Еґломові, моавському цареві, вісімнадцять років.
[Enter]
[Number] 15 [Number] І заголосили ізраїльські сини до Господа. І Господь підняв їм спасителя Аода, сина Ґири, нащадка Веніаміна, мужа, який однаково володіє двома руками. Через нього ізраїльські сини послали дари Еґломові, моавському цареві. 
[Number] 16 [Number] Аод же зробив собі двосічного ножа довжиною в долоню і підперезався ним під своїм плащем на правому стегні. 
[Number] 17 [Number] І він приніс дари Еґломові, моавському цареві. А Еґлом — муж дуже пещений.
[Enter]
[Number] 18 [Number] І сталося, коли закінчив Аод приносити дари, то відіслав тих, які несли дари, 
[Number] 19 [Number] а Еґлон повернувся від ідолів, що біля Ґалґала. І сказав Аод: У мене — таємне слово до тебе, царю! І Еґлом сказав усім: Геть! І вийшли від нього всі, хто стояв біля нього. 
[Number] 20 [Number] Аод увійшов до нього, а він сів у своїй горішній літній кімнаті сам. Тоді Аод сказав: У мене слово від Бога до тебе, царю! Еґлом підійнявся з престолу — поряд з ним. 
[Number] 21 [Number] І сталося, як тільки він устав, Аод витягнув свою ліву руку, дістав ножа зі свого правого стегна і встромив його в живіт Еґлома, 
[Number] 22 [Number] устромив і держак за лезом, і сало закрилося за ножем, бо він не витягнув ножа з його живота. 
[Number] 23 [Number] Після цього Аод вийшов до передпокою, прикрив за собою двері горішньої кімнати і зачинив їх. 
[Number] 24 [Number] І він вийшов. Увійшли його раби і побачили, що ось двері літньої кімнати замкнені, і сказали: Напевно він сидить на стільці по потребі? 
[Number] 25 [Number] І залишалися зніяковілими, тому не було нікого, хто відкрив би двері горішньої кімнати. Та врешті-решт взяли ключ і відкрили, і ось їхній володар лежить на землі мертвий.
[Enter]
[Number] 26 [Number] Доки вони були розгублені, і не було нікого, хто зайнявся би ним, Аод врятувався. Тож він проминув ідолів і врятувався в Сейроті.
[Enter]
[Number] 27 [Number] І сталося, коли він прийшов, то затрубив у ріг на горі Єфрема, і разом з ним спустилися ізраїльські сини, і він — попереду них. 
[Number] 28 [Number] І закликав їх: Ідіть за мною, бо Господь Бог передав ваших ворогів — Моава — у вашу руку! І вони зійшли за ним, і захопили переходи моавського Йордану, і не дали нікому перейти. 
[Number] 29 [Number] І в той час убили з Моава якихось десять тисяч мужів, — усіх їхніх воїнів, усіх боєздатних людей, і жодний не врятувався. 
[Number] 30 [Number] У той день Моав був засоромлений рукою Ізраїля, і вісімдесят років земля мала спокій, і Аод був у них суддею, доки не помер. 
[Number] 31 [Number] Після цього постав Самеґар, син Аната, і побив филистимців — до шістсот чоловік — за винятком телят волів. І він спас Ізраїля.