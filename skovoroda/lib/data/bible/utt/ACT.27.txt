
[Number] 1 [Number]   Коли вирішили, що ми маємо відплисти до Італії, передали Павла та деяких інших в’язнів сотникові полку кесаря, на ім’я Юлій.
[Enter]
[Number] 2 [Number]  Тож сівши на адрамитський корабель, який мав пливти до азійських місць, ми відпливли. З нами був Аристарх, македонець із Солуня.
[Enter]
[Number] 3 [Number]  Наступного дня ми причалили в Сидоні. Юлій ставився до Павла по-людськи і дозволив піти до друзів скористатися їхньою турботою.
[Enter]
[Number] 4 [Number] Вирушивши звідти, прибули ми до Кіпру, бо був зустрічний вітер.
[Enter]
[Number] 5 [Number] Коли перепливли килікійське й памфилійське моря, прибули ми до Мири, що в Ликії.
[Enter]
[Number] 6 [Number]  І тут сотник, знайшовши олександрійський корабель, який плив до Італії, посадив нас на нього.
[Enter]
[Number] 7 [Number] Повільно пливучи багато днів і ледь допливши до Кніда, бо не дозволяв нам вітер, ми пропливли повз Крит біля Салмони.
[Enter]
[Number] 8 [Number] Ледве минувши його, ми пристали до одного місця, що зветься Добра Пристань, поблизу якого було місто Ласея.
[Enter]
[Number] 9 [Number]  Як минуло чимало часу і плавання вже стало небезпечним, бо й піст уже минув, Павло радив,
[Enter]
[Number] 10 [Number] кажучи їм: Мужі, я бачу, що плавання буде небезпечним і з великими втратами — не тільки для вантажу та корабля, а й для наших душ.
[Enter]
[Number] 11 [Number] Та сотник довіряв більше керманичеві й власникові судна, ніж тому, що говорив Павло.
[Enter]
[Number] 12 [Number]  Оскільки пристань не була зручною для зимівлі, більшість радила відпливти звідти, щоби при можливості дістатися до Финіки й перезимувати в критській пристані, зверненій до півдня і відкритій для північно-західних вітрів.
[Enter]
[Number] 13 [Number] Тож як повіяв південний вітер, подумали, що досягли бажаного, тому підняли вітрила й попливли повз Крит.
[Enter]
[Enter]
[Number] 14 [Number] Та незабаром повіяв супротивний рвучкий вітер, який зветься евракилон.
[Enter]
[Number] 15 [Number] Коли підхопило корабель, і він не міг протистояти вітрові, ми здалися, і нас понесло.
[Enter]
[Number] 16 [Number]  Підпливши до одного острова, що зветься Клавда, насилу змогли втримати рятувальний човен,
[Enter]
[Number] 17 [Number] якого витягли, і вжили допоміжних засобів, обв’язуючи корабель. Побоюючись, щоб не попасти на мілину Сирту, спустили вітрило; і так нас носило.
[Enter]
[Number] 18 [Number] Наступного дня, як нас сильно кидала буря, ми почали викидати вантаж,
[Enter]
[Number] 19 [Number]  а третього дня власноручно повикидали корабельне знаряддя.
[Enter]
[Number] 20 [Number] Тому що багато днів не з’являлися ні сонце, ні зорі, а буря сильно налягала, ми повністю втратили надію на порятунок.
[Enter]
[Number] 21 [Number]  Оскільки довго не їли, то Павло, ставши серед них, сказав: О, мужі! Потрібно було слухати мене й не відпливати з Криту, — то ми не зазнали би цього лиха та втрати.
[Enter]
[Number] 22 [Number]  Тепер же благаю вас: кріпіться, бо не загине душа жодного з вас, а тільки корабель.
[Enter]
[Number] 23 [Number]  Тому що цієї ночі переді мною постав ангел Бога, Якому я належу та Якому служу,
[Enter]
[Number] 24 [Number]  і сказав: Не бійся, Павле! Тобі треба стати перед кесарем, і ось подарував тобі Бог усіх, хто пливе з тобою!
[Enter]
[Number] 25 [Number] Тому кріпіться, мужі! Бо я вірю Богові, що станеться так, як мені було сказано.
[Enter]
[Number] 26 [Number]  Ми маємо добратися до якогось острова.
[Enter]
[Number] 27 [Number]  А коли надійшла чотирнадцята ніч, як носило нас в Адріатиці, опівночі моряки здогадувалися, що наближаються до якоїсь землі.
[Enter]
[Number] 28 [Number] І закинувши лот, виявили, що було двадцять сажнів; пропливши ще трохи й знову закинувши, з’ясували, що було п’ятнадцять сажнів.
[Enter]
[Number] 29 [Number] А боячись, аби якось не наскочити на скелясті місця, кинули з корми корабля чотири якорі й молилися, аби настав день.
[Enter]
[Number] 30 [Number]  Коли ж моряки намагалися втекти з корабля і спустили човен у море, вдаючи, ніби з носа хочуть закинути якорі,
[Enter]
[Number] 31 [Number] Павло сказав сотникові й воїнам: Якщо вони не залишаться на кораблі, ви не зможете врятуватися!
[Enter]
[Number] 32 [Number] Тоді воїни перерізали канати човна й дали йому впасти.
[Enter]
[Number] 33 [Number]  А коли почало розвиднятися, Павло благав усіх вживати їжу, кажучи: Сьогодні чотирнадцятий день ви продовжуєте чекати голодними, нічого не ївши.
[Enter]
[Number] 34 [Number]  Тому благаю вас вживати їжу, бо це для вашого порятунку. Жодному з вас і волосина з голови не впаде.
[Enter]
[Number] 35 [Number]  Сказавши це й узявши хліб, він у всіх на очах віддав хвалу Богові та, переломивши, почав їсти.
[Enter]
[Number] 36 [Number]  Тоді всі підбадьорилися і почали вживати їжу.
[Enter]
[Number] 37 [Number] Було нас усіх на кораблі двісті сімдесят шість душ.
[Enter]
[Number] 38 [Number] Наситившись їжею, почали полегшувати корабель, викидаючи збіжжя в море.
[Enter]
[Number] 39 [Number] А коли настав день, не розпізнали землі та побачили якусь затоку з піщаним берегом, до якої і хотіли, при можливості, причалити кораблем.
[Enter]
[Number] 40 [Number] Піднявши якорі, пустилися в море, водночас послабили канати на стерні й, піднявши мале вітрило, оскільки дув вітер, попрямували до берега.
[Enter]
[Number] 41 [Number] Наскочивши на мілину, корабель застряг; ніс загруз і став нерухомий, а корму розбивало силою хвиль.
[Enter]
[Number] 42 [Number] Воїни радили повбивати в’язнів, щоб ніхто не поплив і не втік.
[Enter]
[Number] 43 [Number]  Але сотник, бажаючи врятувати Павла, стримав їх від цього наміру й наказав тим, хто може плавати, першими стрибати й добиратися до берега,
[Enter]
[Number] 44 [Number]  а інші — хто на дошках, хто на уламках з корабля. І сталося так, що всі врятувалися на землю.