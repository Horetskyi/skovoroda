
[Number] 1 [Number]  Доводиться хвалитися, однак це не корисно; тож перейду до Господніх видінь та об’явлень.
[Enter]
[Number] 2 [Number]  Знаю чоловіка в Христі, який чотирнадцять років тому, — не знаю, чи в тілі, не знаю, чи без тіла, Бог знає, — був підхоплений аж до третього неба.
[Enter]
[Number] 3 [Number] І знаю, що той чоловік, — чи в тілі, чи без тіла, не знаю, Бог знає, —
[Enter]
[Number] 4 [Number]  був підхоплений у рай і почув невимовні слова, яких людина не може висловити.
[Enter]
[Number] 5 [Number]  Ось таким похвалюся, а собою — не хвалитимуся, хіба що своїми немочами.
[Enter]
[Number] 6 [Number]  Адже коли захочу хвалитися, то не виявлюся безумним, бо говоритиму правду; та стримаюся, щоби про мене хтось більше не подумав, крім того, що бачить у мені та що чує від мене.
[Enter]
[Number] 7 [Number]  І щоб я через численні об’явлення не пишався, то дано мені колючку в тіло — посланця сатани, — аби бити мене в обличчя, щоб я не величався.
[Enter]
[Number] 8 [Number]  Задля цього тричі благав Господа, щоб він відступився від мене,
[Enter]
[Number] 9 [Number]  та Він сказав мені: Досить тобі Моєї благодаті, адже [Моя] сила виявляється в немочі! Тому краще радо буду хвалитися своїми немочами, щоб оселилася в мені сила Христа.
[Enter]
[Number] 10 [Number]  Через це радію в немочах, у клопотах, у нестатках, у вигнаннях та утисках за Христа, бо коли я немічний, — тоді я сильний.
[Enter]
[Number] 11 [Number]  [Хвалячись], став я нерозумним, — ви до того мене змусили. Бо ви мали б мене хвалити, оскільки я нічим не поступаюся архиапостолам, хоч я ніщо.
[Enter]
[Number] 12 [Number]  Адже ознаки апостольства виявилися у вас у всякому терпінні, в ознаках, а також у чудесах і проявах сили.
[Enter]
[Number] 13 [Number]  Бо в чому ви поступаєтеся іншим Церквам? Хіба тільки в тому, що я не був для вас тягарем? Даруйте мені цю «провину».
[Enter]
[Number] 14 [Number]  Оце втретє я готовий прийти до вас, та не буду тягарем, бо шукаю не вашого, а вас. Адже не діти повинні батькам збирати маєток, а батьки — дітям.
[Enter]
[Number] 15 [Number]  Я ж охоче потрачуся на вас і пожертвую собою за ваші душі, — і хоч дуже люблю вас, я менш улюблений.
[Enter]
[Number] 16 [Number] Припустимо, що я не обтяжував вас, але, будучи хитрим, здобув вас підступом.
[Enter]
[Number] 17 [Number]  Хіба я коли-небудь використав вас через тих, кого до вас посилав?
[Enter]
[Number] 18 [Number]  Я вмовив Тита й послав разом з ним брата, — чи використав вас Тит? Хіба не діяли ми в одному дусі? Хіба не ходили ми тими самими слідами?
[Enter]
[Number] 19 [Number]  Може, ви знову думаєте, що ми виправдовуємося перед вами? Перед Богом у Христі кажемо: все чинимо, улюблені, для вашого збудування.
[Enter]
[Number] 20 [Number]  Та боюся, аби часом, коли прийду, не знайти вас такими, якими б не хотів, і щоб сам не був для вас таким, якого б ви не бажали. Щоб не було сварок, заздрощів, обурення, суперництва, обмов, пліток, пихи, безладдя;
[Enter]
[Number] 21 [Number]  щоби знову, коли прийду, не впокорив мене мій Бог перед вами, і я не оплакував би багатьох, які раніше згрішили та не покаялися в нечистоті, у розпусті, у безсоромності, що їх учинили.