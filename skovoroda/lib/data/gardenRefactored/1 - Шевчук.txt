[Center][Italic]"Складена 1757 року на цю силу: "Блаженні непорочні в дорозі, що ходять законом Господнім"[Italic].¹

[MainSection]
[Tab4] Боїться народ зійти гнить у гроб
[Tab4] І впасти в жереб нещасний,
[Tab4] В якому вогонь незгасний.
[Tab4] А смерть є свята, зло певне стопта,
[Tab4] Зведе навіть війни в спокій.
[Tab4] О смерть ця свята!
Коли совість в тебе чиста, не страшний Перун огнистий, ні!
Пекла вогнем він не палить,
А має життя райське, хвалить.
Гріхи смерть народять — живу смерть наводять,
Із смерті — ад; тлить душу глад.
О люта смерть та!
[Tab4] Блажен, о блажен, хто з перших пелен
[Tab4] Себе присвятив Христові,
[Tab4] День-ніч в його мислить слові,
[Tab4] Взяв іго благеє, ярмо взяв легкеє,
[Tab4] До того звик, до цього навик —
[Tab5] Це жереб святий!
Солодке це взнавши, впасти не зможеш в мирське й пропасти, ні!
В горі й біді не скучить,
Ні меч, ні вогонь не розлучить —
Все сладість розводить, на серце не сходить,
Хіба тому, знати кому
Скус далось дорогий.
[Tab4] Життя ти, — Христе, за мене вмер теж!
[Tab4] Мав початки дати швидко
[Tab4] Літ моїх, а дав послідки,
[Tab4] Зітри серця твердість, вогню пали щедрість;
[Tab4] На смерть марноті і злому в житті
[Tab5] Живу тобі, мій світ!
Коли ж від гріхів воскресну, вдягну я плоть небесну,
Ти в мені — в тобі вселюся
І солодкого нап’юся,
З тобою в бесіді, з тобою в совіті,
Сонце зайде, сонце зійде —
[Tab5] Це вік злотих літ!
[MainSection]

[Center] Кінець