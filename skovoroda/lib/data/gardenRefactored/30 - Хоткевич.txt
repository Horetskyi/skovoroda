[Italic]Насоложайся сьогоднішнім днем, бо все дуже скоро старіється. За одно літо з козеняти може вийти кудлатий цап[Italic]¹⁰⁰. [Center]

[MainSection]
Осінь наша проходить, а весна вже пройшла.
Мати весною родить козеня,
А ледве прийшло літо – козеня стало цапом.
Цапе бородатий!..
Ах, відкиньмо печалі¹⁰¹. Таже наш вік короткий і малий.
Нехай життя наше буде солодким.

Хто завжди носить в собі печаль,
Той все одно, що лежить во гробі, все одно, що не жив ніколи.
Ах, утіхо й радосте! О, сердечна солодкосте!
Оце істинне життя,
Не хвалене довгістю, а хвалене добрістю,
Життя як пісня.

Є Бог милосердний, я Його люблю.
Він мені твердий камінь, солодко мені й сум терпіти.
Він живе, не вмираючи, живе з ним
І жива моя душа.
А кому Він не служить, нехай той бідний тужить.
Ото дійсний сирота.

Чи хочеш жити щасливо? Нікому не завидуй,
Будь доволен малим – тоді нічого вже не бійся.
Плюнь на тлін домовини і на дітські страхи.
Смерть не вред, а тільки спокій.
Отак жив афінський, отак жив і жидівський
Епікур¹⁰² – Христос. 
[MainSection]
