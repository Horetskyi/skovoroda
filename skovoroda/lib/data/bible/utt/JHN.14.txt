
[Number] 1 [Number]  Хай не тривожиться ваше серце: вірте в Бога і в Мене вірте.
[Enter]
[Number] 2 [Number]  У домі Мого Отця багато осель. А якби не так, то Я сказав би вам, оскільки йду приготувати вам місце.
[Enter]
[Number] 3 [Number]  І коли піду та приготую вам місце, то Я знову прийду і візьму вас до Себе, щоби де Я, там і ви були.
[Enter]
[Number] 4 [Number] А куди Я йду, ви дорогу знаєте.
[Enter]
[Number] 5 [Number]  Каже Йому Хома: Господи, ми не знаємо, куди Ти йдеш. [Тож] як можемо знати дорогу?
[Enter]
[Number] 6 [Number]   Ісус говорить йому: Я є дорога, і правда, і життя! Ніхто не приходить до Отця, якщо не через Мене.
[Enter]
[Number] 7 [Number]  Якби ви Мене знали, то знали б і Мого Отця. Відтепер знаєте Його і бачили Його!
[Enter]
[Number] 8 [Number]  Каже Йому Филип: Господи, покажи нам Отця, — і цього нам вистачить.
[Enter]
[Number] 9 [Number]  Говорить йому Ісус: Стільки часу Я з вами, і ти не знаєш Мене, Филипе? Хто Мене бачив, той і Отця бачив. Як же ти говориш: Покажи нам Отця?
[Enter]
[Number] 10 [Number]  Хіба ти не віриш, що Я є в Отці, й Отець є в Мені? Слова, які Я кажу вам, не від Себе кажу. Отець, Який у Мені перебуває, — Він і творить ті діла.
[Enter]
[Number] 11 [Number]  Вірте Мені, що Я в Отці, а Отець у Мені. Якщо ж ні, то через Мої діла повірте [Мені].
[Enter]
[Number] 12 [Number]  Знову й знову запевняю вас, що той, хто вірить у Мене, робитиме діла, які Я роблю, — навіть більші від них чинитиме, бо Я іду до Отця.
[Enter]
[Number] 13 [Number]  І що тільки попросите в Моє Ім’я, те й зроблю, щоби прославився Отець у Сині.
[Enter]
[Number] 14 [Number] Коли Мене про щось попросите в Моє Ім’я, — Я те зроблю.
[Enter]
[Number] 15 [Number]  Якщо любите Мене, ви будете дотримуватися Моїх заповідей.
[Enter]
[Number] 16 [Number]  І Я попрошу Отця, і дасть вам іншого Утішителя, щоб навіки перебував з вами, —
[Enter]
[Number] 17 [Number]  Духа Істини, Якого світ не може прийняти, бо не бачить Його і не знає [Його]. А ви знаєте Його, бо Він при вас перебуває, і у вас буде Він.
[Enter]
[Number] 18 [Number]  Я не залишу вас сиротами, Я прийду до вас.
[Enter]
[Number] 19 [Number]  Ще трохи, і світ більше не побачить Мене. Ви ж будете бачити Мене, бо Я живу, і ви будете жити.
[Enter]
[Number] 20 [Number]  Того дня ви пізнаєте, що Я в Моєму Отці, і ви в Мені, і Я у вас.
[Enter]
[Number] 21 [Number]  Хто має Мої заповіді та виконує їх, той Мене любить. А хто Мене любить, того любитиме і Мій Отець, і Я любитиму його, і з’явлюся йому Сам.
[Enter]
[Number] 22 [Number]  Каже Йому Юда, — не Іскаріотський: Господи, чому це так, що Ти маєш намір з’явитися нам, а не світові?
[Enter]
[Number] 23 [Number]  У відповідь Ісус сказав йому: Якщо хто любить Мене, той буде виконувати Моє слово; і Мій Отець любитиме його, і Ми прийдемо до нього, і зробимо оселю в ньому.
[Enter]
[Number] 24 [Number]  Хто ж не любить Мене, слів Моїх не виконує. Слово, яке ви чуєте, є не Моє, але Того, Хто послав Мене, — Отця.
[Enter]
[Number] 25 [Number] Це говорив Я вам, перебуваючи між вами.
[Enter]
[Number] 26 [Number]  А Утішитель — Дух Святий, Якого Отець пошле в Моє Ім’я, Той вас навчить усього і пригадає вам усе, що Я вам говорив.
[Enter]
[Number] 27 [Number]  Мир залишаю вам, Мій мир Я даю вам. Не так, як світ дає, Я даю вам. Хай не тривожиться ваше серце і не лякається.
[Enter]
[Number] 28 [Number]  Ви чули, що Я сказав вам: Я йду, але Я повернуся до вас. Якби ви любили Мене, то втішилися б, тому що [Я сказав], — іду до Отця. Адже Отець більший від Мене!
[Enter]
[Number] 29 [Number]  Я сказав вам раніше, ніж це станеться, щоб тоді, коли воно станеться, ви повірили.
[Enter]
[Number] 30 [Number]  Не довго вже говоритиму з вами, бо надходить князь світу, та в Мені Він не має нічого.
[Enter]
[Number] 31 [Number]  Але щоби зрозумів світ, що Я люблю Отця і, як заповів Мені Отець, так Я і роблю. Уставайте, ходімо звідси!