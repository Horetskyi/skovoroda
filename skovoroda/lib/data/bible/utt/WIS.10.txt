
[Number] 1 [Number] Вона оберегла першого створеного батька світу, що сам був створений, і вирвала його з власного проступку, 
[Number] 2 [Number] і дала йому силу володіти всім. 
[Number] 3 [Number] А неправедний, відступивши від неї у своєму гніві, він загинув від братовбивчої люті. 
[Number] 4 [Number] Через нього потоплену землю знову врятувала мудрість, скеровуючи праведного за допомогою малоцінного дерева. 
[Number] 5 [Number] І вона пізнала праведного, як народи замішалися в однодумності лукавства, і зберегла його незаплямованим для Бога, і зберегла сильним через милосердя до сина. 
[Number] 6 [Number] Вона врятувала праведного від безбожних, що погибали, того, що втікав від вогню, який спадав на п’ять міст, 
[Number] 7 [Number] а свідком його зла, курячись, стоїть пуста земля, і дерева дають незрілі плоди, і на пам’ять невірної душі стоїть стовп солі.
[Enter]
[Number] 8 [Number] Адже, минаючи мудрість, не тільки зазнали шкоди, оскільки не знали добра, але й залишили життям пам’ять безумності, щоб у тому, у чому згрішили, не змогли скритися. 
[Number] 9 [Number] А мудрість визволила від біди тих, що їй служили. 
[Number] 10 [Number] Вона праведного втікача від гніву брата скерувала по праведних стежках. Вона йому показала Боже царство і дала йому святе знання. Щедро подала йому роботи і помножила його труди. 
[Number] 11 [Number] У зарозумілості тих, що ним володіли, вона стала і збагатила його. 
[Number] 12 [Number] Оберегла його від ворогів і оборонила від тих, що насідали. І подала йому сильний подвиг, щоб він знав, що з усього найсильнішою є побожність. 
[Number] 13 [Number] Вона не залишила проданого праведника, але визволила його від гріхів, 
[Number] 14 [Number] зійшла з ним до рову і не залишила його в кайданах, аж доки не принесла йому скіпетри царства і владу тих, що його гнобили. А тих, що його опоганили, виявила неправдомовними і дала йому вічну славу.
[Enter]
[Number] 15 [Number] Вона визволила побожний народ і невинне насіння від народів, що гнобили. 
[Number] 16 [Number] Увійшла в душу Господнього раба і стала перед страшними царями в чудах і ознаках. 
[Number] 17 [Number] Віддала побожним винагороду за їхній труд, повела їх дивовижною дорогою і стала для них покровом вдень і полум’ям зірок вночі. 
[Number] 18 [Number] Провела їх крізь Червоне море і провела їх через велику воду. 
[Number] 19 [Number] А їхніх ворогів затопила і викинула їх із глибин безодні. 
[Number] 20 [Number] Через це праведні пограбували безбожних і оспівували, Господи, Твоє святе Ім’я, і одностайно хвалили Твою руку, що воювала за них. 
[Number] 21 [Number] Бо мудрість відкрила уста німих і ясними зробила язики немовлят.