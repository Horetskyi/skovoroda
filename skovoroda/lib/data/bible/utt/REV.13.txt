
[Number] 1 [Number]  І я побачив звіра, який виходив з моря і мав сім голів і десять рогів; на його рогах — десять вінців, а на його головах — богозневажливі імена.
[Enter]
[Number] 2 [Number]  Звір, якого я побачив, був подібний до леоп��рда, і ноги його — наче у ведмедя, а паща його — як паща лева. І змій дав йому свою силу, і свій престол, і велику владу.
[Enter]
[Number] 3 [Number]  А одна з його голів начебто мала смертельну рану, але ця рана загоїлася. І вся земля дивувалася, спостерігаючи за звіром.
[Enter]
[Number] 4 [Number]  І вклонилися змієві, який дав владу звірові. І вклонилися вони звірові, кажучи: Хто подібний до звіра і хто може з ним поборотися?
[Enter]
[Number] 5 [Number]  І дано йому уста, які говорили гордовито й богозневажливо; і дано йому владу діяти сорок два місяці.
[Enter]
[Number] 6 [Number]  І він відкрив свої уста, щоби зневажати Бога, аби зневажати Його Ім’я та Його оселю, як і тих, хто живе на небі.
[Enter]
[Number] 7 [Number]  І дано йому вести бій зі святими й перемогти їх; і дано йому владу над кожним поколінням, народом, народностями і племенами.
[Enter]
[Number] 8 [Number]  Тож поклонилися йому всі мешканці землі, імена яких не записані в книзі життя Агнця, заколеного від заснування світу.
[Enter]
[Number] 9 [Number]  Якщо хто має вухо, нехай слухає!
[Enter]
[Number] 10 [Number]  Той, хто в полон веде, у полон і піде; якщо хто мечем буде вбивати, той буде мечем убитий. Ось терпіння і віра святих!
[Enter]
[Enter]
[Number] 11 [Number]  І я побачив іншого звіра, який виходив із землі; він мав два роги, такі як у ягняти, але говорив, як змій.
[Enter]
[Number] 12 [Number]  І він діє всією владою першого звіра перед ним, і робить так, щоби земля і ті, хто живе на ній, поклонилися першому звірові, який був зцілений від смертельної рани.
[Enter]
[Number] 13 [Number]  І він робить великі чудеса, так що і вогонь зводить з неба на землю перед людьми,
[Enter]
[Number] 14 [Number]  і обманює мешканців землі ознаками, які дано йому робити перед звіром, намовляючи мешканців землі створити образ того звіра, який має рану від меча і залишився живим.
[Enter]
[Number] 15 [Number]  І дано йому вдихнути духа в образ звіра, щоб образ звіра заговорив і зробив так, аби той, хто лише не поклониться образові звіра, був убитий.
[Enter]
[Number] 16 [Number]  І він робить так, щоб усім — малим і великим, багатим і бідним, вільним і рабам — було дано знак на їхній правій руці або на їхніх чолах,
[Enter]
[Number] 17 [Number] і щоб ніхто не зміг нічого купити, ні продати, а тільки той, хто має знак імені звіра або число його імені.
[Enter]
[Number] 18 [Number]  Тут — мудрість. Хто має розум, нехай вирахує число звіра, бо те число людське. І його число — шістсот шістдесят шість.