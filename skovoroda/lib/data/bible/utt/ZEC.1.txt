
[Number] 1 [Number] У восьмому місяці другого року Дарія було Господнє слово до Захарії, сина Варахії, сина Аддо, пророка, що промовляло: 
[Number] 2 [Number] Господь запалав великим гнівом на ваших батьків. 
[Number] 3 [Number] І скажеш їм: Так говорить Господь Вседержитель: Поверніться до Мене, і Я повернуся до вас, — говорить Господь! 
[Number] 4 [Number] І не будьте такими, як ваші батьки, яким заповіли пророки, що були раніше, промовляючи: Так говорить Господь Вседержитель: Відверніться від ваших поганих доріг і від ваших поганих задумів, — ви не пристали, щоб Мене вислухати, — говорить Господь. 
[Number] 5 [Number] Де є ваші батьки? І чи пророки житимуть повік? 
[Number] 6 [Number] Лише прийміть Мої слова і Мої закони, які Я заповідаю Моїм духом Моїм слугам-пророкам, — ваші батьки не зрозуміли! І вони відповіли, і сказали: Так, як поставився Господь Вседержитель, щоби чинити за нашими дорогами і за нашими задумами, так Він нам і зробив.
[Enter]
[Number] 7 [Number] Двадцять четвертого дня одинадцятого місяця — це місяць сават, у другому році Дарія було Господнє слово до Захарії, сина Варахії, сина Аддо, пророка, що промовляло: 
[Number] 8 [Number] Я побачив ніч, і ось чоловік, що сидить на рижому коні, і той стояв між двома тінистими горами, і за ним — коні рижі, сірі, різнобарвні та білі. 
[Number] 9 [Number] І я сказав: Що це, Господи? І промовив до мене ангел, що говорив через мене: Я тобі покажу, що це. 
[Number] 10 [Number] І відповів чоловік, що стояв поміж горами, і сказав мені: Це ті, яких Господь послав обійти землю. 
[Number] 11 [Number] І вони відповіли Господньому ангелові, що стояв посеред гір, і сказали: Ми обійшли всю землю, і ось уся земля заселена і в спокої. 
[Number] 12 [Number] І відповів Господній ангел, і сказав: Господи Вседержителю, аж доки не змилосердишся над Єрусалимом і містами Юди, на які Ти не зглядався цей сімдесятий рік? 
[Number] 13 [Number] І Господь Вседержитель відповів ангелові, що говорив через мене, гарні слова і потішні слова.
[Enter]
[Number] 14 [Number] І сказав мені ангел, що говорив через мене: Закричи, кажучи: Так говорить Господь Вседержитель: Я ревнував за Сіоном і Єрусалимом великою ревністю, 
[Number] 15 [Number] і великим гнівом Я палаю на народи, що нападають, тому що Я розгнівався трохи, а вони добавили до зла. 
[Number] 16 [Number] Через це так говорить Господь: Я повернуся до Єрусалима в помилуванні, і Мій дім буде збудований у ньому, — говорить Господь Вседержитель! І ще вимірювальний шнур буде натягнений над Єрусалимом. 
[Number] 17 [Number] І сказав мені ангел, що говорив через мене: Закричи, кажучи: Так говорить Господь Вседержитель: Ще розіллються міста благами, і Господь ще помилує Сіон та знову обере Єрусалим.