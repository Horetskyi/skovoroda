
[Number] 1 [Number]   Сталося так, що коли натовп, аби слухати Боже слово, тіснив Його, а Він стояв біля Генісаретського озера,
[Enter]
[Number] 2 [Number] то побачив два причалені до берега човни. Рибалки, відійшовши від них, полоскали сіті.
[Enter]
[Number] 3 [Number] Увійшовши до одного із човнів, який належав Симонові, велів йому трохи відплисти від берега. Він сів і навчав людей із човна.
[Enter]
[Number] 4 [Number] Коли ж перестав навчати, Він промовив до Симона: Відпливи на глибину і закинь сіті для риболовлі!
[Enter]
[Number] 5 [Number]  А Симон у відповідь сказав [Йому]: Наставнику, цілу ніч ми трудилися, але нічого не піймали, та за словом Твоїм закину сіті!
[Enter]
[Number] 6 [Number] І, зробивши це, вони наловили дуже багато риби, аж їхні сіті почали рватися.
[Enter]
[Number] 7 [Number] Тож вони дали знак друзям у другому човні, щоби прийшли їм допомогти. І вони прийшли й наповнили обидва човни, так що ті стали потопати.
[Enter]
[Number] 8 [Number]  Побачивши це, Симон-Петро припав до колін Ісуса, промовляючи: Відійди від мене, бо я грішний чоловік, Господи!
[Enter]
[Number] 9 [Number]  Бо від кількості риби, що вони наловили, жах охопив його й усіх, хто був з ним,
[Enter]
[Number] 10 [Number]  також і Якова, і Івана, синів Зеведеєвих, які були спільниками Симона. І сказав Ісус Симонові: Не бійся — відтепер ти будеш ловити людей!
[Enter]
[Number] 11 [Number]  І, витягнувши човни на землю, вони залишили все і пішли за Ним.
[Enter]
[Enter]
[Number] 12 [Number]   І сталося так, що коли Він був в одному з міст, то ось чоловік, весь у проказі, побачивши Ісуса, упав долілиць і благав Його, кажучи: Господи, коли хочеш, то можеш мене очистити!
[Enter]
[Number] 13 [Number] Простягнувши руку, Він доторкнувся до нього й промовив: Хочу, стань чистим! І враз проказа зійшла з нього.
[Enter]
[Number] 14 [Number]  І велів йому нікому про це не казати.
[Enter]— Але йди, — промовив Він, — покажися священикові, принеси за своє очищення так, як наказав Мойсей, — для свідчення їм!
[Enter]
[Number] 15 [Number]  Однак чутка про Нього розійшлася далеко, і сходилося багато людей, щоби послухати й оздоровитися [в Нього] від своїх недуг.
[Enter]
[Number] 16 [Number]  А Він відходив у пустинні місця і молився.
[Enter]
[Enter]
[Number] 17 [Number]   І сталося одного дня, коли Він навчав, сиділи фарисеї і законовчителі, які поприходили з усіх сіл галилейських і юдейських та з Єрусалима; і сила Господня була в Ньому, щоб оздоровляти.
[Enter]
[Number] 18 [Number] І ось люди принесли на носилках чоловіка, який був паралізований, і намагалися внести його й покласти перед Ним.
[Enter]
[Number] 19 [Number] І, не знайшовши, як пронести його крізь натовп, вони вилізли на дах, та й крізь черепицю опустили його з носилками на середину перед Ісусом.
[Enter]
[Number] 20 [Number]  Побачивши їхню віру, Він сказав: Чоловіче, прощаються тобі твої гріхи!
[Enter]
[Number] 21 [Number]  І книжники та фарисеї почали міркувати, кажучи: Хто ж Він, що говорить таку богозневагу? Хто може прощати гріхи, крім Самого Бога?
[Enter]
[Number] 22 [Number]  Пізнавши їхні думки, Ісус сказав їм у відповідь: Що ви роздумуєте у ваших серцях?
[Enter]
[Number] 23 [Number] Що легше: сказати «прощаються тобі твої гріхи», чи сказати «встань і ходи»?
[Enter]
[Number] 24 [Number]  Але щоб ви знали, що Син Людський має на землі владу прощати гріхи! І сказав паралізованому: Кажу тобі, встань, візьми свою постіль і йди до свого дому!
[Enter]
[Number] 25 [Number]  І враз уставши перед ними, він узяв те, на чому лежав, і пішов до свого дому, прославляючи Бога.
[Enter]
[Number] 26 [Number]  А всіх охопив жах; вони славили Бога, сповнені страхом, кажучи: Неймовірне ми бачили сьогодні!
[Enter]
[Enter]
[Number] 27 [Number]  Після цього Він вийшов і побачив митника на ім’я Левій, який сидів на митниці, та й сказав йому: Іди за мною.
[Enter]
[Number] 28 [Number]  Залишивши все, той устав і пішов слідом за Ним.
[Enter]
[Number] 29 [Number]  Левій справив для Нього велику гостину у своєму домі; була там велика група митників та інших, які сиділи з Ним при столі.
[Enter]
[Number] 30 [Number]  А книжники та фарисеї нарікали на Його учнів, кажучи: Чому ви їсте і п’єте з митниками та грішниками?
[Enter]
[Number] 31 [Number] А Ісус у відповідь їм сказав: Лікаря потребують не здорові, а хворі.
[Enter]
[Number] 32 [Number]  Я прийшов закликати до покаяння не праведних, а грішних.
[Enter]
[Enter]
[Number] 33 [Number]   Вони ж відказали Йому: Учні Івана часто постять і моляться, учні фарисеїв також, а Твої їдять і п’ють!
[Enter]
[Number] 34 [Number]  Він промовив до них: Чи можете ви змусити постити весільних гостей, доки молодий з ними?
[Enter]
[Number] 35 [Number]  Але прийдуть дні, коли молодого заберуть від них, тоді в ті дні й поститимуть!
[Enter]
[Number] 36 [Number]  І Він розповів їм притчу, що ніхто, відірвавши кусок нового одягу, не пришиває до старого одягу, бо і нове порве, і до старого не згодиться латка з нового.
[Enter]
[Number] 37 [Number]  І ніхто не вливає молодого вина в старі бурдюки, бо молоде вино прорве бурдюки — і само виллється, і бурдюки пропадуть.
[Enter]
[Number] 38 [Number] Але молоде вино треба вливати до нових бурдюків, [тоді те і друге збережеться].
[Enter]
[Number] 39 [Number]  І ніхто, покуштувавши старого, не схоче молодого, бо скаже: Старе краще!