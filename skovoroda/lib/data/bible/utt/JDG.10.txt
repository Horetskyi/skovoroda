
[Number] 1 [Number] Після Авімелеха постав Тола, син Фуї, син брата його батька, муж з племені Іссахара, щоби спасати Ізраїля. Він жив у Самарії на горі Єфрема. 
[Number] 2 [Number] І судив Ізраїля двадцять три роки, і помер, і був похований у Самарії. 
[Number] 3 [Number] А після нього постав Яір, ґалаадець, і судив Ізраїля двадцять два роки. 
[Number] 4 [Number] І було в нього тридцять два сини, які сиділи на тридцяти двох ослах, і в них — тридцять два міста, і назвав їх Поселення Яіра, які є аж до цього дня в Ґалаадській землі. 
[Number] 5 [Number] І помер Яір, і був похований в Раммі.
[Enter]
[Number] 6 [Number] І продовжували сини ізраїльські чинити зло перед Господом, і служили ваалам, астартам, богам Сідона, богам Моава, богам синів Аммона і богам филистимців, а Господа залишили і не служили Йому. 
[Number] 7 [Number] І запалав Господь гнівом на Ізраїля, і передав їх в руки филистимців і в руки синів Аммона. 
[Number] 8 [Number] Ослабили і гнобили ізраїльських синів у той час вісімнадцять років, усіх синів ізраїльських на другому боці Йордану, у землі Аморея в Ґалаадиті. 
[Number] 9 [Number] І перейшли сини Аммона Йордан, щоб воювати проти Юди і Веніаміна, і проти дому Єфрема, і дуже пригнітили синів Ізраїля.
[Enter]
[Number] 10 [Number] І заволали ізраїльські сини до Господа, кажучи: Згрішили ми проти Тебе, бо ми залишили нашого Бога і служили ваалам. 
[Number] 11 [Number] І промовив Господь до ізраїльських синів: Хіба не єгиптяни, амореї, сини Аммона і Моава, филистимці, 
[Number] 12 [Number] сидонці, Амалик і Мадіям гнітили вас? І ви закричали до Мене, і Я вас спас з їхньої руки. 
[Number] 13 [Number] А ви залишили Мене і служили іншим богам. Через це вже більше не спасатиму вас. 
[Number] 14 [Number] Ідіть і волайте до богів, яких ви собі обрали, і хай вони спасуть вас у час вашої скорботи! 
[Number] 15 [Number] І відповіли ізраїльські сини Господеві: Згрішили ми! Учини Ти нам за всім, що до вподоби перед Тобою, тільки, Господи, спаси нас у цей день! 
[Number] 16 [Number] І вони викинули чужих богів з-посеред себе, і служили Господу. Він не мав уподобання в народі, і зневірився в гніті Ізраїль.
[Enter]
[Number] 17 [Number] І прийшли сини Аммона та отаборилися в Ґалааді, і вийшли ізраїльські сини та отаборилися в Масифі. 
[Number] 18 [Number] І сказали старійшини народу Ґалааду, кожний до свого друга: Хто той, котрий почне воювати із синами Аммона і буде головою всіх, які живуть у Ґалааді?