
[Number] 1 [Number] Псалом Асафа. Боже, прийшли народи до Твоєї спадщини, осквернили Твій святий храм, перетворили Єрусалим у сховище для овочів!
[Enter]
[Number] 2 [Number] А трупи рабів Твоїх покинули на поживу небесним птахам, — тіла Твоїх праведних — земним звірам.
[Enter]
[Number] 3 [Number] Пролили, наче воду, їхню кров навколо Єрусалима — і не було, кому поховати.
[Enter]
[Number] 4 [Number] Ми стали посміховиськом для наших сусідів, предметом глуму та наруги для тих, хто навколо нас.
[Enter]
[Number] 5 [Number] Доки, Господи, залишатимешся в гніві? Невже навіки? Доки палатиме, наче вогонь, Твоя ревність?
[Enter]
[Number] 6 [Number] Вилий Свій гнів на народи, які Тебе не знають, і на царів, які не прикликали Твого Імені!
[Enter]
[Number] 7 [Number] Адже вони поглинули Якова і спустошили його місцевість.
[Enter]
[Number] 8 [Number] Не згадай нашого давнього беззаконня. Нехай якнайшвидше Твоє милосердя піде попереду нас, бо ми стали надто нужденні.
[Enter]
[Number] 9 [Number] Поможи нам, Боже, Спасителю наш! Задля слави Твого Імені, Господи, визволи нас, — очисти наші гріхи задля Твого Імені.
[Enter]
[Number] 10 [Number] Щоб народи часом не сказали: Де їхній Бог? Хай на наших очах народам стане відомо про відплату за пролиту кров Твоїх рабів.
[Enter]
[Number] 11 [Number] Нехай дійде до Тебе стогін закованих! Згідно з могутністю Своєї сили захисти синів тих, які приречені на смерть.
[Enter]
[Number] 12 [Number] Віддай нашим сусідам усемеро: на їхнє лоно — їхню ж наругу, якою вони Тебе зневажали, Господи.
[Enter]
[Number] 13 [Number] Ми ж — Твій народ, вівці Твоєї отари; будемо навіки Тебе прославляти, у рід і рід будемо сповіщати хвалу Твою.