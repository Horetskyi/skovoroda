
[Number] 1 [Number] На закінчення. Про тих, які зміняться. Для повчання синів Корея. Пісня про Улюбленого.
[Enter]
[Number] 2 [Number] З мого серця ллються приємні слова, я розповідаю Цареві про свої діла; мій язик — перо скорописця.
[Enter]
[Number] 3 [Number] Твоя врода перевершує красу людських синів, ласка розплилася на Твоїх устах. Тому поблагословив Тебе Бог навіки.
[Enter]
[Number] 4 [Number] Пов’яжи на стегна Свого меча, о Могутній, — зі Своїм квітучим виглядом і красою;
[Enter]
[Number] 5 [Number] натягни тятиву лука і нехай щастить Тобі: царюй задля правди, лагідності та справедливості, і Тебе дивовижно поведе Твоя правиця.
[Enter]
[Number] 6 [Number] Народи впадуть перед Тобою, о Могутній, Твої стріли вигострені — в серце ворогів царя.
[Enter]
[Number] 7 [Number] Боже, Твій престол навіки-віків, скіпетр Твого царства — це скіпетр справедливості.
[Enter]
[Number] 8 [Number] Ти полюбив праведність і зненавидів беззаконня, тому помазав Тебе, Боже, Твій Бог олією радості — більше, ніж друзів Твоїх.
[Enter]
[Number] 9 [Number] Смирною, алое і касією духмяніють Твої ризи у величних Твоїх палацах зі слонової кості, в яких Тебе розвеселили.
[Enter]
[Number] 10 [Number] Дочки-царівни — у Твоїй славі, і цариця, одягнена в чудові позолочені шати, стала по Твоїй правиці.
[Enter]
[Number] 11 [Number] Послухай, дочко, поглянь, прихили своє вухо: забудь свій народ і дім свого батька,
[Enter]
[Number] 12 [Number] бо ж Цар забажав твоєї краси, адже Він є твоїм Паном!
[Enter]
[Number] 13 [Number] І йому з дарами поклоняться дочки Тира, — перед Твоїм обличчям складатимуть прохання найбагатші з народу.
[Enter]
[Number] 14 [Number] Уся слава її, дочки царівни, — в ній самій; вона одягнена в прегарні шати із золотим мереживом.
[Enter]
[Number] 15 [Number] А за нею до Царя приведуть дівчат, — до Тебе приведуть її подруг.
[Enter]
[Number] 16 [Number] Їх приведуть веселими та в захопленні — їх уведуть до палацу Царя.
[Enter]
[Number] 17 [Number] Замість Твоїх батьків у Тебе народилися сини. Ти їх поставиш володарями над усією землею.
[Enter]
[Number] 18 [Number] Вони будуть згадувати Твоє Ім’я в кожному роді й поколінні. Тому народи славитимуть Тебе повік і навіки-віків.