
[Number] 1 [Number]  Петро, апостол Ісуса Христа, — вибраним у розсіянні на чужині: в Понті, Галатії, Кападокії, Азії і Витинії
[Enter]
[Number] 2 [Number]  за передбаченням Бога Отця, освяченням Духа, на послух і окроплення кров’ю Ісуса Христа, — благодать вам і мир хай помножаться!
[Enter]
[Enter]
[Number] 3 [Number]  Благословенний Бог і Отець Господа нашого Ісуса Христа, Який зі Свого великого милосердя через воскресіння з мертвих Ісуса Христа відродив нас до живої надії,
[Enter]
[Number] 4 [Number]  до нетлінної, непорочної і нев’янучої спадщини, збереженої для вас на небі, —
[Enter]
[Number] 5 [Number]  котрі силою Божою зберігаєтеся через віру для спасіння, яке готове з’явитися в останній час.
[Enter]
[Number] 6 [Number]  З того радійте, навіть якщо тепер ви маєте бути дещо засмучені всілякими випробовуваннями,
[Enter]
[Number] 7 [Number]  щоб випробування вашої віри — набагато ціннішої за золото, яке гине, хоч і випробовується у вогні, — виявилося для похвали, слави і честі при з’явленні Ісуса Христа.
[Enter]
[Number] 8 [Number]  Ви Його любите, не бачивши, ви вірите в Нього, хоча не бачите нині, радієте невимовною і преславною радістю,
[Enter]
[Number] 9 [Number]  тому що досягаєте мети вашої віри — спасіння душ!
[Enter]
[Number] 10 [Number]  Про це спасіння розвідували та допитувалися пророки, які провістили для вас благодать.
[Enter]
[Number] 11 [Number]  Вони досліджували, на що або на який час у них вказував Дух Христа, наперед провіщаючи Христові страждання і славу, яка настане після цього.
[Enter]
[Number] 12 [Number]  Їм було відкрито, що не для них самих, а й для нас служило те, що нині сповіщено вам через благовісників Духом Святим, посланим з неба, що бажають побачити ангели.
[Enter]
[Enter]
[Number] 13 [Number]  Тому, підперезавши стегна вашого розуму, будучи тверезими, повністю покладіть надію на благодать, що приноситься вам у з’явленні Ісуса Христа.
[Enter]
[Number] 14 [Number]  Як діти послуху, не потураючи в незнанні вашим попереднім пожадливостям,
[Enter]
[Number] 15 [Number] але як Той, Хто покликав вас, є святий, будьте й ви святі в усьому вашому житті,
[Enter]
[Number] 16 [Number]  адже написано: Будьте святі, як Я Святий!
[Enter]
[Number] 17 [Number]  І коли Отцем називаєте Того, Хто нелицемірно судить кожного за вчинок, у страху проводьте час вашого життя,
[Enter]
[Number] 18 [Number]  знаючи, що ви були викуплені від марного вашого життя, переданого батьками, не тлінним сріблом або золотом,
[Enter]
[Number] 19 [Number]  а дорогоцінною кров’ю Христа, як непорочного й чистого Агнця,
[Enter]
[Number] 20 [Number]  Який був передбачений ще перед заснуванням світу, але з’явився заради вас у кінці часів.
[Enter]
[Number] 21 [Number]  Через Нього ви повірили в Бога, Який підняв Його з мертвих і дав Йому славу, щоб ваша віра й надія були на Бога.
[Enter]
[Number] 22 [Number]  Очистивши [Духом] ваші душі на нелицемірне братолюбство через послух істині, ревно й щиросердечно любіть один одного,
[Enter]
[Number] 23 [Number]  бо відроджені ви не з тлінного насіння, а з нетлінного, — живим Божим Словом, що перебуває [вічно].
[Enter]
[Number] 24 [Number]  Адже кожне тіло, немов трава, і всяка слава людини, як квітка рослини: засохла трава — і цвіт [її] опав.
[Enter]
[Number] 25 [Number]  А Слово Господнє перебуває вічно! А це те Слово, яке сповіщене вам у Євангелії.