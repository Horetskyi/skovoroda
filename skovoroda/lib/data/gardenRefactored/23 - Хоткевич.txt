(на текст: "[Italic]пропали в суєті дні[Italic]"⁸⁶) [Center]

[MainSection]
О найдорожчий життя час!
Як ми тебе не шануємо.
Як ми тебе, мов яку зайву вагу,
Всюди кидаємо, не дивлючись – 
Неначе прожита хвилина вернеться назад,
Неначе ріки вернуться до своїх джерел,
Неначе в нашій власті продовжати собі життя,
Неначе наш вік складається з нещислимих днів.

І пощо ж нам хочеться жити у світі
Літ хоч би й з вісімсот,
Коли ми ті літа тратимо
На всяку дурницю?
Краще годину чесно пожити, ніж огано цілий день;
Один день святий краще безбожного року;
Краще один рік чистий, ніж десяток поганих;
Краще в пользі десять літ, ніж увесь вік без плода.

Кинь, друже, бездільство,
Перестань творити такий вред,
Сю ж хвилю візьмися до якого діла,
Бо от-от час мине.
Не наше те вже, що пройшло мимо нас.
Не наше й те, що породить будуча пора.
Сьогоднішній день тільки наш, а не завтрашній –
Ми не знаємо, що принесе нам вечірня зоря.

Коли ж ти не вмієш жити,
Ти вчися сій мудрості.
Ах, не може розум умістити
В собі тої усеї хитрості.
Знаю, що наше життя повне суєтливих брехень,
Знаю, що людина – се глупе сотворіння
І чим довше живе, тим глупішою стає;
Знаю, що сліпий той, хто закладає собі життя⁸⁷.
[MainSection]
