
[Number] 1 [Number] Яків, побачивши, що в Єгипті йде продаж, сказав своїм синам: Чому ви нічого не робите? 
[Number] 2 [Number] Ось, я почув, що в Єгипті є пшениця. Сходіть туди й купіть нам трохи хліба, щоб ми вижили та не повмирали. 
[Number] 3 [Number] І десять Йосифових братів пішли купити в Єгипті пшениці. 
[Number] 4 [Number] Та Веніамина, Йосифового брата, не відпустив з його братами, бо сказав: Щоби часом не скоїлося з ним нещастя.
[Enter]
[Number] 5 [Number] Тож сини Ізраїля прийшли разом з іншими, які прибули для закупівлі, оскільки в Ханаанській землі був голод. 
[Number] 6 [Number] А Йосиф був володарем краю; він продавав усьому народові землі. Прийшовши, Йосифові брати вклонилися йому обличчям до землі. 
[Number] 7 [Number] Йосиф, побачивши своїх братів, упізнав їх, та тримався на віддалі від них і говорив з ними суворо. Він запитав їх: Звідкіля ви прийшли? Вони ж сказали: З Ханаанської землі, щоб купити їжі. 
[Number] 8 [Number] Тож Йосиф упізнав своїх братів, а вони його не впізнали. 
[Number] 9 [Number] І пригадав Йосиф сни, які він бачив, і сказав їм: Ви — шпигуни, ви прийшли розвідати дороги краю. 
[Number] 10 [Number] Вони ж відповіли: Ні, пане, ми, твої раби, прийшли купити хліба. 
[Number] 11 [Number] Усі ми — сини одного чоловіка; ми мирні! Твої раби — не шпигуни! 
[Number] 12 [Number] Та він сказав їм: Ні, ви таки прийшли, щоб вивідати дороги краю. 
[Number] 13 [Number] Вони ж сказали: Ми — твої раби, нас дванадцятеро братів у Ханаанській землі; і ось молодший сьогодні з нашим батьком, а ще одного немає. 
[Number] 14 [Number] Промовив до них Йосиф: Як я вам сказав — так воно і є; стверджую, що ви — шпигуни! 
[Number] 15 [Number] Цим ви і виявитеся! Клянусь здоров’ям фараона: не вийдете ви звідси, доки ваш молодший брат не прибуде сюди! 
[Number] 16 [Number] Пошліть одного з-поміж вас і приведіть вашого брата; ви ж — чекайте, доки не будуть доведені ваші слова, — кажете правду чи ні. Якщо ні, то клянусь здоров’ям фараона, що ви — шпигуни. 
[Number] 17 [Number] І вкинув їх до в’язниці на три дні.
[Enter]
[Number] 18 [Number] А третього дня їм сказав: Зробіть так — і житимете, адже я боюся Бога. 
[Number] 19 [Number] Якщо ви мирні, нехай один з ваших братів залишиться у в’язниці, ви ж ідіть і віднесіть куплену вами пшеницю, 
[Number] 20 [Number] а вашого молодшого брата приведіть до мене, і ваші слова підтвердяться. Якщо ж ні — помрете. Вони так і зробили. 
[Number] 21 [Number] І говорили брати між собою: Так, дійсно, ми грішні щодо нашого брата, бо знехтували ми біль його душі, коли благав нас, і не вислухали ми його. Ось чому прийшло на нас це нещастя. 
[Number] 22 [Number] А Рувим у відповідь промовив до них: Чи не говорив я вам, твердячи: Не чиніть зла юнакові. Та ви не послухали мене. І ось — домагаються від нас його крові.
[Enter]
[Number] 23 [Number] Вони ж не знали, що Йосиф їх розуміє, оскільки між ними був перекладач. 
[Number] 24 [Number] Тож відвернувшись від них, Йосиф заплакав. Тоді знову повернувся до них і заговорив з ними. Він забрав від них Симеона і зв’язав його перед ними. 
[Number] 25 [Number] А їхні торби Йосиф наказав наповнити пшеницею, повернути гроші кожного в його мішок і дати їм харчів на дорогу. Так з ними і було зроблено. 
[Number] 26 [Number] І навантаживши пшеницю на своїх ослів, вони пішли звідти. 
[Number] 27 [Number] А там, де зупинилися, один із них розв’язав свій мішок, щоб нагодувати ослів, побачив вузлик зі своїми грішми, який був зверху в мішку. 
[Number] 28 [Number] І він сказав своїм братам: Мені повернули гроші — ось вони в моєму мішку! І жах охопив їхнє серце, вони налякалися і говорили один одному: Що це Бог нам зробив?
[Enter]
[Number] 29 [Number] І прибули вони в Ханаанську землю до свого батька Якова, і розповіли йому все, що з ними трапилося, кажучи: 
[Number] 30 [Number] Говорив з нами суворо той чоловік, володар краю, і кинув нас у в’язницю як шпигунів країни. 
[Number] 31 [Number] Ми ж йому сказали: Ми — мирні, ми не шпигуни; 
[Number] 32 [Number] нас є дванадцять братів — синів нашого батька; одного немає, а найменший сьогодні з нашим батьком у Ханаанській землі. 
[Number] 33 [Number] А чоловік, володар краю, сказав нам: Ось із чого довідаюся, що ви мирні: одного брата залиште тут зі мною, візьміть куплену пшеницю і повертайтеся до вашого дому. 
[Number] 34 [Number] Тож приведіть вашого молодшого брата до мене, — і тоді знатиму, що ви не шпигуни, а мирні, і віддам вам вашого брата, і будете торгувати в краю.
[Enter]
[Number] 35 [Number] А коли вони випорожнювали свої мішки, то виявилося, що в мішку кожного був вузол з грішми. Вони та їхній батько побачили вузлики зі своїми грішми — і перелякалися. 
[Number] 36 [Number] І сказав їм Яків, їхній батько: Ви позбавили мене дітей. Йосифа немає, Симеона немає, а тепер забираєте Веніамина! Усе це впало на мене. 
[Number] 37 [Number] Та Рувим сказав своєму батькові, промовляючи: Убий моїх двох синів, якщо не приведу його до тебе! Віддай його в мої руки, — і я поверну його тобі. 
[Number] 38 [Number] Він же відповів: Мій син не піде з вами, бо його брат помер, і він залишився сам-один. А як спіткає його лихо в дорозі, якою підете, то смутком зведете мою старість до аду.