
[Number] 1 [Number] Коли злодій буде спійманий під час підкопу і буде побитий, — так що, помре, то той, хто побив, не є вбивцею; 
[Number] 2 [Number] якщо ж над ним зійде сонце, то він винний, — нехай помре. Якщо ж злодій нічого не має, нехай буде проданий за вкрадене. 
[Number] 3 [Number] Якщо ж буде зловлений, а вкрадене виявлять у його руці живим, — від осла до вівці, — то віддасть подвійно. 
[Number] 4 [Number] Якщо хтось випасе своє поле чи виноградник і пустить свою худобу для випасу на чуже поле, то нехай віддасть зі свого поля і зі свого врожаю. Якщо ж усе поле випасе, то нехай віддасть найкраще зі свого поля або найкраще зі свого виноградника. 
[Number] 5 [Number] Якщо спалахне вогонь, попаде на терня і спалить тік, збіжжя чи поле, то нехай відшкодує той, хто запалив вогонь. 
[Number] 6 [Number] Якщо хтось дасть ближньому гроші чи посуд на зберігання, і це буде викрадене з дому тої людини, то коли знайдеться злодій, нехай віддасть подвійно. 
[Number] 7 [Number] Якщо ж злодій не знайдеться, то нехай господар дому прийде перед Бога і поклянеться, що він не заподіяв зла щодо всього того, що ближнім було дано йому на зберігання. 
[Number] 8 [Number] За кожний вказаний злочин щодо теляти, осла, вівці чи одягу і будь-якої оскарженої втрати, якою б вона не була, буде суд над обома перед Богом, і той, хто перед Богом буде визнаний винним, відшкодує ближньому подвійно. 
[Number] 9 [Number] Якщо хтось дасть ближньому осла, теля, вівцю чи будь-яку худобу на зберігання, а вона буде скалічена чи загине, чи буде захоплена кимсь, і ніхто того не знатиме, — 
[Number] 10 [Number] то нехай між обома буде клятва перед Богом, що він дійсно не вчинив зла щодо всього довіреного йому ближнім. І власник того це так прийме, і той не відшкодовуватиме. 
[Number] 11 [Number] Якщо ж було вкрадене в нього, то нехай відшкодує господареві. 
[Number] 12 [Number] Якщо ж звірі розірвуть, то нехай приведе до пошматованого і нічого не буде відшкодовувати. 
[Number] 13 [Number] Якщо хтось позичитьщось у ближнього, а воно буде скалічене чи пропаде, а господаря не було при цьому, то нехай відшкодує. 
[Number] 14 [Number] Якщо ж господар був з ним, то не відшкодовуватиме. Якщо він є найманцем, то буде йому замість його плати. 
[Number] 15 [Number] Якщо хтось звабить не заручену дівчину і переспить з нею, то нехай дасть придане і візьме її собі за дружину. 
[Number] 16 [Number] Якщо ж її батько рішуче відмовиться і не захоче її віддати заміж за нього, то нехай дасть батькові гроші, згідно з приданим для дівчат. 
[Number] 17 [Number] Чаклунів не залишатимете при житті. 
[Number] 18 [Number] Кожного, хто ліг з твариною, — ви таких неодмінно вигубите. 
[Number] 19 [Number] Хто приносить жертви богам, крім єдиному Господу, — буде вигублений. 
[Number] 20 [Number] А чужинця не будете кривдити чи гнобити, бо й ви були чужинцями в Єгипетській землі. 
[Number] 21 [Number] Жодної вдови і сироти не кривдьте. 
[Number] 22 [Number] Якщо ви справді будете їх кривдити, вони, волаючи, закличуть до Мене, то Я неодмінно почую їхній голос, 
[Number] 23 [Number] запалаю гнівом і поб’ю вас мечем, і ваші дружини стануть вдовами, а ваші діти — сиротами. 
[Number] 24 [Number] Якщо ти позичиш гроші бідному братові, який живе поряд з тобою, то не підганятимеш його віддати і не будеш вимагати з нього відсотків. 
[Number] 25 [Number] А якщо візьмеш у заставу одяг ближнього, то до заходу сонця повернеш йому, 
[Number] 26 [Number] бо це — його одяг, єдине покриття його наготи. У чому ляже спати? Тому, коли він заволає до Мене, то Я почую його, адже Я — милосердний. 
[Number] 27 [Number] Не злословитимеш богів, і на князів свого народу не говоритимеш злого. 
[Number] 28 [Number] Не зволікатимеш з принесенням перших плодів зі свого току й виноградної давильні. Первістків зі своїх синів даси Мені. 
[Number] 29 [Number] Так учиниш зі своїм телям, зі своєю вівцею та зі своїм ослом. Сім днів буде при матері, а восьмого дня віддаси його Мені. 
[Number] 30 [Number] Ви будете для Мене святими людьми. М’яса, пошматованого звірами, не будете їсти, а викинете його псові.