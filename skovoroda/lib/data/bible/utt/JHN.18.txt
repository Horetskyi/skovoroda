
[Number] 1 [Number]  Сказавши це, Ісус зі Своїми учнями перейшов на другий бік потоку Кедрону, де був сад, до якого ввійшов Він та Його учні.
[Enter]
[Number] 2 [Number]  Знав же це місце і Юда, який зрадив Його, бо часто Ісус збирався там зі Своїми учнями.
[Enter]
[Number] 3 [Number]  Юда, взявши загін і слуг первосвящеників та фарисеїв, прийшов туди зі смолоскипами, ліхтарями та зброєю.
[Enter]
[Number] 4 [Number]  Ісус, знаючи все, що Його очікує, вийшов і запитав їх: Кого шукаєте?
[Enter]
[Number] 5 [Number]  Йому відповіли: Ісуса Назарянина! Каже їм: Це Я! Стояв з ними і Юда, зрадник Його.
[Enter]
[Number] 6 [Number] Коли ж Він сказав їм: Це Я! — вони подалися назад і попадали на землю.
[Enter]
[Number] 7 [Number]  Він знову запитав їх: Кого шукаєте? Вони ж знов: Ісуса Назарянина.
[Enter]
[Number] 8 [Number] Ісус відповів: Я ж сказав вам, що це Я. Тож якщо Мене шукаєте, то відпустіть цих, хай ідуть.
[Enter]
[Number] 9 [Number]  Щоби сповнилося те слово, яке Він сказав: З тих, кого Ти дав Мені, Я не втратив жодного з них.
[Enter]
[Number] 10 [Number] Тоді Симон-Петро, маючи меча, витягнув його, вдарив раба первосвященика й відтяв йому праве вухо; ім’я того раба — Малх.
[Enter]
[Number] 11 [Number]  Та Ісус сказав Петрові: Сховай меча в піхви. Невже Мені не пити чаші, яку дав Мені Отець?
[Enter]
[Enter]
[Number] 12 [Number] Тоді воїни, тисяцький і юдейські прибічники схопили Ісуса і зв’язали Його.
[Enter]
[Number] 13 [Number]   Повели спочатку до Анни, тестя Каяфи, який був того року первосвящеником.
[Enter]
[Number] 14 [Number]  Це був той Каяфа, який дав пораду юдеям, що краще одній людині вмерти за народ.
[Enter]
[Enter]
[Number] 15 [Number]  За Ісусом ішов Симон-Петро та ще один учень. Первосвященик знав цього учня, тож він і ввійшов з Ісусом до подвір’я первосвященика.
[Enter]
[Number] 16 [Number] А Петро стояв біля воріт ззовні. Вийшов учень, який був знайомий первосвященикові, сказав придверниці й провів Петра.
[Enter]
[Number] 17 [Number] Служниця, яка при дверях, каже Петрові: А ти часом не з учнів Цього Чоловіка? Той відповів: Ні!
[Enter]
[Number] 18 [Number]  Стояли тут раби й слуги, які запалили вогонь, оскільки було холодно, і грілися. Петро також стояв з ними й грівся.
[Enter]
[Enter]
[Number] 19 [Number] А первосвященик запитав Ісуса про Його учнів, про Його вчення.
[Enter]
[Number] 20 [Number]  Ісус відповів йому: Я говорив світові відкрито. Я завжди навчав у синагогах і в храмі, де сходяться всі юдеї, і таємно не говорив нічого.
[Enter]
[Number] 21 [Number] Чому ти Мене питаєш? Запитай тих, які слухали, що Я говорив їм. Ось вони знають, що Я говорив.
[Enter]
[Number] 22 [Number]  Коли Він це сказав, то один з присутніх слуг ударив Ісуса в обличчя, промовивши: Оце так Ти відповідаєш первосвященикові?
[Enter]
[Number] 23 [Number]  Ісус йому відповів: Якщо Я зле сказав, то доведи, що зле! Якщо ж добре, то чому Мене б’єш?
[Enter]
[Number] 24 [Number]  Тоді Анна послав Його зв’язаним до первосвященика Каяфи.
[Enter]
[Enter]
[Number] 25 [Number]   А Симон-Петро стояв і грівся. І тут запитали його: А ти не з Його учнів? Він заперечив і сказав: Ні!
[Enter]
[Number] 26 [Number] Один із рабів первосвященика, родич того, якому Петро відтяв вухо, каже: Чи не тебе я бачив з Ним у саду?
[Enter]
[Number] 27 [Number]  Тоді знову Петро відрікся. І враз заспівав півень.
[Enter]
[Enter]
[Number] 28 [Number]  А Ісуса повели від Каяфи в преторій. Був уже ранок, тому вони не ввійшли до преторію, щоб не опоганитися, але щоб могли їсти пасху.
[Enter]
[Number] 29 [Number]  Пилат вийшов до них надвір і каже: Яке обвинувачення висуваєте проти Цього Чоловіка?
[Enter]
[Number] 30 [Number] Вони йому у відповідь сказали: Якби Він не був злочинцем, ми не видали б Його тобі.
[Enter]
[Number] 31 [Number]  Тоді Пилат їм сказав: Візьміть Його і судіть Його за вашим Законом. Сказали йому юдеї: Нам не можна нікого страчувати, —
[Enter]
[Number] 32 [Number]  щоби сповнилися Ісусові слова, які Він сказав, зазначаючи, якою смертю мав померти.
[Enter]
[Number] 33 [Number]  Тоді Пилат знову ввійшов у преторій, покликав Ісуса і запитав Його: Чи Ти Цар юдеїв?
[Enter]
[Number] 34 [Number] Ісус [йому] відповів: Чи ти це від себе говориш, чи інші тобі сказали про Мене?
[Enter]
[Number] 35 [Number] Пилат відповів: Хіба я юдей? Твій народ і первосвященики видали Тебе мені. Що Ти зробив?
[Enter]
[Number] 36 [Number]  Ісус відповів: Царство Моє не від цього світу; якби Моє царство було від цього світу, Мої прибічники подбали би, щоб Мене не видали юдеям. Нині ж Моє царство не звідси.
[Enter]
[Number] 37 [Number]  Тоді Пилат Його запитав: То Ти Цар? Ісус відповів: Ти сам кажеш, що [Я] Цар. Я для того народився і для того прийшов у світ, щоби свідчити про істину. Кожний, хто від істини, слухає Мій голос.
[Enter]
[Number] 38 [Number] Каже Йому Пилат: А що таке істина? І сказавши це, він знову вийшов до юдеїв і заявив їм: Жодної вини я в Ньому не знаходжу.
[Enter]
[Number] 39 [Number]   Та є у вас звичай, щоб я вам відпускав одного на Пасху. Чи хочете, щоб я вам відпустив Царя юдеїв?
[Enter]
[Number] 40 [Number]  Тоді вони знову закричали, вигукуючи: Не Його, а Варавву! Варавва ж був розбійником.