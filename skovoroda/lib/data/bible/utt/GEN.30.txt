
[Number] 1 [Number] Побачила ж Рахиль, що не народила дитини Якову, і сповнилася заздрощів Рахиль до своєї сестри, і промовила до Якова: Дай мені дітей! Якщо ж ні — я помру! 
[Number] 2 [Number] Тоді Яків обурився на Рахиль і сказав: Хіба ж я замість Бога, Який позбавив тебе плоду лона? 
[Number] 3 [Number] А вона сказала Якову: Ось моя рабиня Вала; увійди до неї, — і народить на мої коліна, тож матиму і я дітей від неї. 
[Number] 4 [Number] І вона дала йому свою рабиню Валу — за дружину, і Яків увійшов до неї. 
[Number] 5 [Number] Вала, рабиня Рахилі, завагітніла й народила Якову сина. 
[Number] 6 [Number] І сказала Рахиль: Бог присудив на мою користь, і почув мій голос, і дав мені сина. Тому-то й дала йому ім’я — Дан. 
[Number] 7 [Number] І завагітніла знову Вала, рабиня Рахилі, і народила другого сина Якову. 
[Number] 8 [Number] І сказала Рахиль: Підтримав мене Бог: я змагалася з моєю сестрою — і перемогла. Тож дала йому ім’я — Нефталим.
[Enter]
[Number] 9 [Number] Побачила ж Лія, що перестала народжувати, і взяла свою рабиню Зелфу, і дала її Якову за дружину. 
[Number] 10 [Number] Яків увійшов до неї — і Зелфа, Ліїна рабиня, завагітніла і народила Якову сина. 
[Number] 11 [Number] Тож сказала Лія: Яке щастя! І вона дала йому ім’я — Ґад. 
[Number] 12 [Number] І ще завагітніла Зелфа, Ліїна рабиня, і знову народила Якову — другого сина. 
[Number] 13 [Number] А Лія сказала: Я щаслива, бо жінки називатимуть мене блаженною. І дала йому ім’я — Асир.
[Enter]
[Number] 14 [Number] Якось вийшов Рувим у дні жнив пшениці й знайшов у полі мандраґорові яблука; він приніс їх своїй матері Лії. А Рахиль сказала Лії: Дай мені мандраґорових яблук твого сина. 
[Number] 15 [Number] Та Лія сказала: Хіба не досить тобі того, що ти забрала мого чоловіка? Невже ще й мандраґорові яблука мого сина забереш? А Рахиль відповіла: Гаразд, нехай за мандраґорові яблука твого сина цієї ночі він спить з тобою. 
[Number] 16 [Number] Прийшов же Яків увечері з поля, а Лія вийшла йому назустріч, та й сказала: Сьогодні заходь до мене, бо я найняла тебе за мандраґорові яблука мого сина. Тож тієї ночі він спав з нею. 
[Number] 17 [Number] І Бог вислухав Лію, і вона завагітніла, і народила Якову п’ятого сина. 
[Number] 18 [Number] І сказала Лія: Бог винагородив мене за те, що я дала мою рабиню своєму чоловікові. І дала йому ім’я — Іссахар, тобто Винагорода.
[Enter]
[Number] 19 [Number] І знову завагітніла Лія, і народила Якову шостого сина. 
[Number] 20 [Number] І сказала Лія: Обдарував мене Бог чудовим даром. Саме тепер вибере мене мій чоловік, бо я народила йому шістьох синів. І дала йому ім’я — Завулон. 
[Number] 21 [Number] А після цього народила дочку і дала їй ім’я — Діна.
[Enter]
[Number] 22 [Number] Згадав же Бог Рахиль, і Бог вислухав її, і відкрив її лоно. 
[Number] 23 [Number] Завагітнівши, вона народила Якову сина. І сказала Рахиль: Бог зняв з мене ганьбу; 
[Number] 24 [Number] і дала йому ім’я — Йосиф, кажучи: Нехай додасть мені Бог іншого сина.
[Enter]
[Number] 25 [Number] Сталося ж: коли народила Рахиль Йосифа, то Яків сказав Лаванові: Відпусти мене, щоб я відійшов у свою місцевість і до свого краю. 
[Number] 26 [Number] Віддай моїх дружин і дітей, задля яких я на тебе працював, щоб я пішов. Бо ти знаєш ту примусову роботу, котру я відробив тобі. 
[Number] 27 [Number] А Лаван сказав йому: Якщо я знайшов у тебе ласку… адже через знамення я побачив, що поблагословив мене Бог з твоїм приходом. 
[Number] 28 [Number] Визнач мені, скільки тобі платити, — і я дам. 
[Number] 29 [Number] А Яків йому сказав: Ти знаєш, як для тебе я працював, і скільки було твоєї худоби зі мною. 
[Number] 30 [Number] Адже мало було того, що належало тобі до мого приходу, а стало численним, і поблагословив тебе Господь з моїм прибуттям. А тепер, коли я подбаю за власний дім? 
[Number] 31 [Number] А Лаван запитав його: Що тобі дати? Не давай мені нічого, — відповів йому Яків, — я знову пастиму і стерегтиму твоїх овець, якщо зробиш мені те, що я скажу: 
[Number] 32 [Number] Сьогодні обійди свою отару й вилучи звідти кожну рябу овечку з-поміж овець і кожну чисто білу та крапчасту тварину між козами. Оце буде моя платня. 
[Number] 33 [Number] І завтра свідчитиме про мене моя праведність, бо моя платня буде перед тобою; усе, що не крапчасте або чисто біле серед кіз та рябе серед овець, — те мною вкрадене. 
[Number] 34 [Number] А Лаван йому сказав: Нехай буде за твоїм словом.
[Enter]
[Number] 35 [Number] І відділив того дня рябих і чисто білих козлів, і всі рябі та чисто білі кози, і все, що мало в собі біле, а все, що серед баранів було рябе, дав у руки своїх синів. 
[Number] 36 [Number] І розділив їх з Яковом відстанню в три дні ходи. Яків же пас ту отару Лавана, яка залишилася.
[Enter]
[Number] 37 [Number] Взяв собі Яків зеленого галуззя з тополі, з мигдалевого дерева і з платана; нарізав Яків білих пасів, здираючи зелену кору; на галузках появлялося те, що набіло обстругане — полосате. 
[Number] 38 [Number] І поклав палиці, котрі обстругав, у жолоби для води, щоб як вівці прийдуть пити біля палиць, то під час водопою 
[Number] 39 [Number] вівці паруватимуться при галузках. І народжували вівці чисто білих, крапчастих і крапчасто-рябих ягнят. 
[Number] 40 [Number] Яків розділив ягнят, а перед вівцями поставив чисто білого барана і також кожне крапчасте з ягнят. І відділив собі отари окремо — не змішував їх з вівцями Лавана. 
[Number] 41 [Number] Сталося ж, що в час, коли вівці парувалися і зачинали, Яків клав палиці перед вівцями в коритах, щоб вони парувалися перед палицями. 
[Number] 42 [Number] А коли вівці дали приплід, — палиць вже не клав. Тож непозначені належали Лаванові, а позначені — Якову. 
[Number] 43 [Number] І надзвичайно розбагатів той чоловік — і було в нього багато худоби і волів, рабів і рабинь, верблюдів і ослів.