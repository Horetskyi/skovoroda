
[Number] 1 [Number] І поблагословив Бог Ноя та його синів, і сказав їм: Зростайте та розмножуйтеся, наповнюйте землю і володійте нею. 
[Number] 2 [Number] Страх і трепет перед вами будуть у всіх звірів землі, у всіх небесних птахів і в усього, що рухається по землі, і в усіх морських риб: вам у руки Я віддав їх. 
[Number] 3 [Number] І все, що плазує, що живе, буде вам на поживу; як зелені рослини — віддав Я вам усе. 
[Number] 4 [Number] Лише м’яса з кров’ю душі не їжте. 
[Number] 5 [Number] Адже й вашої крові, душ ваших, Я вимагатиму, — з руки всякого дикого звіра вимагатиму її, і з руки людини-брата вимагатиму людської душі. 
[Number] 6 [Number] Хто проливатиме людську кров, — його кров проллється за неї, бо за образом Божим створив Я людину. 
[Number] 7 [Number] Ви ж зростайте і розмножуйтеся, наповнюйте землю і множтеся на ній.
[Enter]
[Number] 8 [Number] І звернувся Бог до Ноя та до його синів, які були з ним, кажучи: 
[Number] 9 [Number] Ось Я укладаю Мій завіт з вами та вашими нащадками, які будуть після вас: 
[Number] 10 [Number] з кожною живою душею серед вас, з птахами, худобою і всяким звіром землі, — з усіма, які вийшли з ковчега. 
[Number] 11 [Number] І укладу Мій завіт з вами, і більше не загине жодна істота від вод потопу, і не будуть більше води потопу знищувати всю землю. 
[Number] 12 [Number] І промовив Господь Бог до Ноя: Ось знак завіту, який Я на вічні покоління укладаю між Мною і вами, і між усякою живою душею, яка є з вами, — 
[Number] 13 [Number] даю Мою райдугу в хмарі. Тож вона буде знаком завіту між Мною і землею. 
[Number] 14 [Number] І буде: коли наведу Я хмари на землю, то з’явиться Моя веселка в хмарі, 
[Number] 15 [Number] і пригадаю Мій завіт, який є між Мною і вами, і між кожною живою душею в усякому створінні, — і води не стануть більше потопом, щоби знищити кожну істоту. 
[Number] 16 [Number] І буде райдуга в хмарах, і Я бачитиму, щоби пам’ятати вічний завіт між Мною і між кожною живою душею в усякому створінні, яке є на землі. 
[Number] 17 [Number] І сказав Бог Ноєві: Це знак завіту, який Я уклав між Мною і між кожною істотою, яка є на землі.
[Enter]
[Number] 18 [Number] Сини ж Ноя, які вийшли з ковчега, були: Сим, Хам і Яфет. Хам був батьком Ханаана. 
[Number] 19 [Number] Оці троє — Ноєві сини; від них розсіялися люди по всій землі.
[Enter]
[Number] 20 [Number] Ной став першою людиною-рільником, і насадив виноградник. 
[Number] 21 [Number] Він випив вина і сп’янів, і перебував нагий у своєму житлі. 
[Number] 22 [Number] А Хам, батько Ханаана, побачив наготу свого батька і, вийшовши, розповів двом своїм братам надворі. 
[Number] 23 [Number] Тоді Сим і Яфет, взявши плаща, обидва накинули собі на плечі й, повернені спинами, підійшли та прикрили наготу свого батька; їхні обличчя були повернені назад — тож не побачили наготи свого батька.
[Enter]
[Number] 24 [Number] Ной витверезився від вина й дізнався, як з ним учинив його молодший син. 
[Number] 25 [Number] І промовив він: Проклятий Ханаан. Він буде рабом своїм братам. 
[Number] 26 [Number] Благословенний Господь, Бог Сима, — сказав він, — а Ханаан буде йому рабом. 
[Number] 27 [Number] Нехай поширить Бог Яфета і нехай живе в помешканнях Сима, — а Ханаан нехай буде їхнім рабом.
[Enter]
[Number] 28 [Number] Після потопу Ной прожив триста п’ятдесят років. 
[Number] 29 [Number] А всіх днів Ноя було дев’ятсот п’ятдесят років; і він помер.