
[Number] 1 [Number] Підхопивши Софар, мінеєць, сказав: 
[Number] 2 [Number] Той, хто багато промовляє, і слухатиме відповідь. Хіба промовистий вважається праведним? Благословенний, народжений від жінки, хто має коротке життя. 
[Number] 3 [Number] Не будь багатомовним, бо немає кому дати тобі відповідь. 
[Number] 4 [Number] Не говори: Я є чистий у вчинках і без пороку перед Ним! 
[Number] 5 [Number] Але що, коли б Господь до тебе заговорив! А Він відкриє Свої уста до тебе! 
[Number] 6 [Number] Тоді Він сповістить тобі силу мудрості, бо Він удвічі буде проти тебе. І тоді пізнаєш, що належне прийшло тобі від Господа за те, що ти згрішив! 
[Number] 7 [Number] Хіба ти знайдеш стежку Господа, чи ти прийшов до останнього з того, що звершив Вседержитель? 
[Number] 8 [Number] Небо високе, і що ти вдієш? А що глибше від тих, які в аді, ти знаєш? 
[Number] 9 [Number] Чи довше від міри землі, чи від ширини моря? 
[Number] 10 [Number] Якщо ж Він знищить усе, хто скаже Йому: Що Ти вчинив? 
[Number] 11 [Number] Адже Він Сам знає діла беззаконних, бачачи невідповідне, Він не пропустить! 
[Number] 12 [Number] Людина ж надаремно пливе словами, — смертний, народжений від жінки, подібний до пустельного осла. 
[Number] 13 [Number] Адже коли ти зробив чистим своє серце, то підносиш до Нього руки, 
[Number] 14 [Number] коли ж щось беззаконне є у твоїх руках, то віддали його від себе, і неправедність у твоєму житті хай не поселиться. 
[Number] 15 [Number] Бо таким чином твоє обличчя засяє, наче чиста вода, тож скинь нечистоту і не матимеш страху. 
[Number] 16 [Number] Ти забудеш про труднощі, наче про хвилю, яка проминула, і не боятимешся. 
[Number] 17 [Number] І молитва твоя буде наче рання зірка, — з полудня зійде тобі життя. 
[Number] 18 [Number] Ти будеш упевненим, тому що в тебе є надія, а з турбот і занепокоєння в тебе з’явиться мир. 
[Number] 19 [Number] Бо заспокоїшся, і не буде того, хто воює проти тебе. А численні, які нападають, тебе благатимуть. 
[Number] 20 [Number] Спасіння ж їх покине, бо їхня надія — згуба, очі ж безбожних розтануть.