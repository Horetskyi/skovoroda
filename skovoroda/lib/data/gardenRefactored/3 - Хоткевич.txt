(на текст: "[Italic]кості твої розбухнуть і виростуть яко трава[Italic]". Ісая⁹) [Center]

[MainSection]
Весна люба, ах, прийшла! Зима люта, ах, пройшла!
Уже й садки розцвілися, уже й солов’ї співають.

Отже ти, печаль, іди вже геть звідси¹⁰. Не погань гарного місця.
Іди собі в болота, йди під землю.

Біжи пріч у пекло – не для тебе сей рай і сад.
Душа моя розцвіла і родяться в ній радості.

Щасливий той і без утіх, хто побідив смертний гріх;
Душа його – Божий град, душа його – Божий сад.

І сей сад ніколи не перестає цвісти й давати плоди,
Ніколи й листя в нім не падає.

О, Боже мій – ти мій град! О, Боже мій – ти мій сад,
Невинність – ото мої квітки, любов і спокій – ото мої плоди.

Душа моя верба, а ти – вода;
Годуй мене в сій воді, утіш мене в сій біді.

Я нічого не боюся – тільки самого гріха.
Убий же в мені усякий гріх – в тім ключ усіх моїх радостей.
[MainSection]
