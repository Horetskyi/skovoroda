
[Number] 1 [Number] Знову й знову запевняю вас: хто не входить до овечої кошари дверима, але перелазить в іншому місці, той злодій і розбійник,
[Enter]
[Number] 2 [Number] а хто входить дверима, той пастир овець.
[Enter]
[Number] 3 [Number]  Йому воротар відчиняє, і вівці слухаються його голосу; він кличе своїх овець по імені й виводить їх.
[Enter]
[Number] 4 [Number]  Коли він усіх своїх овець веде, то йде перед ними, а вівці йдуть за ним, бо знають його голос;
[Enter]
[Number] 5 [Number] за чужим же вони не підуть, а втікатимуть від нього, бо не знають чужого голосу!
[Enter]
[Number] 6 [Number]  Таку притчу розповів їм Ісус. Та вони не зрозуміли, що означало те, про що Він говорив їм.
[Enter]
[Enter]
[Number] 7 [Number]  Тоді ще сказа�� [їм] Ісус: Знову й знову запевняю вас, що Я — двері для овець.
[Enter]
[Number] 8 [Number] Усі, котрі приходили переді Мною, були злодії та розбійники, але вівці не слухали їх.
[Enter]
[Number] 9 [Number]  Я — двері! Якщо хто Мною ввійде, то буде спасенний; він увійде і вийде, і знайде пасовисько.
[Enter]
[Number] 10 [Number]  Злодій приходить тільки для того, щоб украсти, вбити і погубити. Я ж прийшов, щоб ви мали життя і щоб над міру мали.
[Enter]
[Number] 11 [Number]  Я — Пастир добрий! Пастир добрий кладе Свою душу за овець.
[Enter]
[Number] 12 [Number]  Наймит же і той, хто не є пастирем, якому вівці не належать, коли бачить наближення вовка, кидає овець і втікає, а вовк хапає і розполохує [овець];
[Enter]
[Number] 13 [Number]  [наймит утікає], адже він — наймит і про овець не дбає.
[Enter]
[Number] 14 [Number]  Я — Пастир добрий. І Я знаю Своїх, і Мої знають Мене;
[Enter]
[Number] 15 [Number]  як знає Мене Отець, так і Я знаю Отця, і кладу Свою душу за овець.
[Enter]
[Number] 16 [Number]  Я маю й інших овець, які не з цієї кошари, тож Мені треба і їх привести; вони почують Мій голос, і буде одна отара й один Пастир.
[Enter]
[Number] 17 [Number]  Саме тому любить Мене Отець, що Я кладу Свою душу, аби знову прийняти її.
[Enter]
[Number] 18 [Number]  Ніхто не бере її від Мене, але Я Сам віддаю її. Владу маю її віддати, і владу маю знову її прийняти; цю заповідь Я одержав від Мого Отця.
[Enter]
[Number] 19 [Number]  Через ці слова знову виникла незгода між юдеями.
[Enter]
[Number] 20 [Number]  Багато з них казали: Він має біса та є несамовитим! Навіщо слухаєте Його?
[Enter]
[Number] 21 [Number]  Інші казали: Ні, це не слова біснуватого. Хіба може біс відкрити очі сліпому?
[Enter]
[Enter]
[Number] 22 [Number]  Було тоді в Єрусалимі свято Відновлення; стояла зима.
[Enter]
[Number] 23 [Number]  Ісус ходив у храмі — в притворі Соломона.
[Enter]
[Number] 24 [Number]  Його обступили юдеї і говорили Йому: Доки будеш тримати нас у непевності? Якщо Ти Христос, скажи нам відкрито!
[Enter]
[Number] 25 [Number]  Ісус відповів їм: Я вам сказав, а ви не вірите. Справи, які Я чиню в Ім’я Мого Отця, вони свідчать про Мене.
[Enter]
[Number] 26 [Number]  Але ви не вірите, бо ви не з Моїх овець,
[Enter]
[Number] 27 [Number]  [як Я вам сказав]. Мої вівці слухаються Мого голосу, і Я знаю їх, і вони йдуть за Мною,
[Enter]
[Number] 28 [Number]  і Я даю їм вічне життя, і вони не загинуть повік, і ніхто не забере їх з Моїх рук.
[Enter]
[Number] 29 [Number]  Мій Отець, Який дав їх Мені, є більший від усіх, і ніхто не може забрати [їх] з руки [Мого] Отця.
[Enter]
[Number] 30 [Number]  Я і Отець — Ми одне!
[Enter]
[Number] 31 [Number]  І знову юдеї взялися за каміння, щоб Його каменувати.
[Enter]
[Number] 32 [Number]  Ісус відповів їм: Багато добрих діл показав Я вам від [Мого] Отця. За яке із цих діл хочете Мене каменувати?
[Enter]
[Number] 33 [Number]  Відповіли Йому юдеї, [кажучи]: Не за добрі діла каменуємо Тебе, але за богозневагу, за те, що Ти, будучи людиною, робиш Себе Богом!
[Enter]
[Number] 34 [Number]  Ісус відповів їм: Хіба не написано у вашому Законі: Я сказав: ви боги?
[Enter]
[Number] 35 [Number]  Якщо богами назвав Він тих, до кого було слово Боже, — а Писання не може бути порушене, —
[Enter]
[Number] 36 [Number]  то про Того, Кого Отець освятив і послав у світ, ви кажете, що Він зневажає Бога, бо Я сказав: Я Божий Син?
[Enter]
[Number] 37 [Number]  Якщо Я не роблю діл Мого Отця, то не вірте Мені;
[Enter]
[Number] 38 [Number]  якщо ж Я роблю, то хоч не вірите Мені, — вірте ділам, щоб ви зрозуміли й пізнали, що Отець у Мені, а Я — в Отці.
[Enter]
[Number] 39 [Number]  І знову намагалися схопити Його, але Він уникнув їхніх рук.
[Enter]
[Enter]
[Number] 40 [Number]  Тож пішов знову на другий бік Йордану, на те місце, де Іван колись хрестив, і залишився там.
[Enter]
[Number] 41 [Number]  І багато людей прийшло до Нього. Вони говорили, що Іван не зробив жодного чуда, проте все, що говорив Іван про Нього, було істинним.
[Enter]
[Number] 42 [Number]  І багато хто там повірив у Нього.