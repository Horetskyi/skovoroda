
[Number] 1 [Number] На закінчення. Тим, які колись зміняться. Повчання Давида на згадку про те, як він спустошив вогнем Сирійську Месопотамію і Сирію Сованську,
[Enter]
[Number] 2 [Number] коли повернувся Йоав і розгромив у Соляній долині дванадцять тисяч чоловік.
[Enter]
[Number] 3 [Number] Боже, Ти нас відкинув і розтрощив, — Ти був розгніваний, та помилував нас.
[Enter]
[Number] 4 [Number] Ти потряс землею, привів її в замішання. Зціли її рани, бо вона захиталася.
[Enter]
[Number] 5 [Number] Ти навів великі труднощі на Свій народ, Ти напоїв нас вином приголомшення.
[Enter]
[Number] 6 [Number] А тим, які Тебе бояться, Ти подав знак, щоб утікали від лука.
[Enter](Музична пауза).
[Enter]
[Number] 7 [Number] Щоби Твої улюблені спаслися, — вислухай мене і спаси Своєю правицею.
[Enter]
[Number] 8 [Number] Бог сказав у святині Своїй: Буду радіти, розділю Сікіму, виміряю Долину поселень:
[Enter]
[Number] 9 [Number] Мій Ґалаад, Мій Манасія, Ефраїм — сила Моєї голови, Юда — Мій цар.
[Enter]
[Number] 10 [Number] Моав — посудина Моєї надії, до Ідумеї сягатиме Моє взуття, филистимці підкорилися Мені!
[Enter]
[Number] 11 [Number] Хто ж приведе мене до укріпленого міста? Хто мене поведе в Ідумею?
[Enter]
[Number] 12 [Number] Чи не Ти, Боже, що нас відкинув? Чи не виступиш, Боже, з нашими військами?
[Enter]
[Number] 13 [Number] Надай нам допомогу в біді, адже людська поміч марна.
[Enter]
[Number] 14 [Number] А з Богом ми наберемося сили, — Він матиме за ніщо тих, які гноблять нас.