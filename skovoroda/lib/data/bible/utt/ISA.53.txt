
[Number] 1 [Number] Господи, хто повірив нашій вістці? І могутня Господня рука кому відкрилася? 
[Number] 2 [Number] Він зійшов перед ним, як дитина, як корінь у спраглій землі, у ньому немає ні вигляду, ні слави. І ми його побачили, та він не мав ні вигляду, ні краси. 
[Number] 3 [Number] Але його вигляд зневажений, він знесилений понад усіх людей, людина, яка була зранена, і обізнаний терпіти хворобу, бо відвертається його обличчя, він був збезчещений і вважався за ніщо. 
[Number] 4 [Number] Він несе наші гріхи і за нас страждає, а ми вважали, що він у болі і в рані, і в скорботі. 
[Number] 5 [Number] Він же зранений був через наші беззаконня і терпів хворобу через наші гріхи. На ньому — покарання задля нашого миру, його раною ми зцілилися.
[Enter]
[Number] 6 [Number] Ми всі заблукали, як вівці, кожний збився зі своєї дороги. І Господь його видав за наші гріхи. 
[Number] 7 [Number] А він через заподіювання зла не відкриває уст. Як вівця, він був ведений на заріз і, як ягня, без голосу перед тим, хто його стриже, так не відкриває він своїх уст. 
[Number] 8 [Number] У впокоренні взято його суд. Про його рід хто розповість? Адже його життя забирається із землі, — через беззаконня мого народу його повели на смерть. 
[Number] 9 [Number] І дам нечестивих замість його поховання і багатих — замість його смерті, бо він не вчинив беззаконня, і в його устах не знайдено омани. 
[Number] 10 [Number] І Господь бажає його очистити від рани. Якщо дасте за гріхи, ваша душа побачить потомство, яке довго житиме. І Господь бажає забрати 
[Number] 11 [Number] страждання його душі, показати йому світло і наповнити знанням, оправдати праведного, який служить для добра багатьом, і він понесе їхні гріхи. 
[Number] 12 [Number] Через це він успадкує багатьох і розділить здобич сильних, тому що його душа була віддана на смерть, і він був зачислений до беззаконних. А він поніс гріхи багатьох і через їхні гріхи був виданий.