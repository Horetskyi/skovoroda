
[Number] 1 [Number]  Так само дружини: підкоряйтеся своїм чоловікам, аби і деякі з тих, хто не кориться Слову, були й без Слова полонені поведінкою дружин,
[Enter]
[Number] 2 [Number]  побачивши ваше чисте життя у пошані.
[Enter]
[Number] 3 [Number]  Нехай окрасою для них буде не зовнішнє, не заплітання волосся та навішування золота чи прикрашання одягу,
[Enter]
[Number] 4 [Number]  а прихована сердечна людина, у нетлінності лагідного і мовчазного духа, що є дорогоцінним перед Богом.
[Enter]
[Number] 5 [Number] Адже так колись і святі жінки, котрі надіялися на Бога, прикрашали себе тим, що підкорялися своїм чоловікам.
[Enter]
[Number] 6 [Number]  Так, Сарра слухалася Авраама, називаючи його паном, а ви — її діти, якщо робите добро і не боїтеся жодного залякування.
[Enter]
[Number] 7 [Number]  Так само чоловіки: живіть зі своїми дружинами в порозумінні, поводячись, немов з тендітною вазою, сповненою жіночості, виявляючи їм шану як співспадкоємцям благодаті життя, щоб не було перепон для ваших молитов.
[Enter]
[Enter]
[Number] 8 [Number]  Нарешті, усі будьте однієї думки, співчутливі, братолюбні, милосердні, покірливі;
[Enter]
[Number] 9 [Number]  не відплачуйте злом за зло або лайкою за лайку, а навпаки, благословляйте, [знаючи], що ви були покликані на те, аби успадкувати благословення.
[Enter]
[Number] 10 [Number]  Бо хто хоче життя любити й бачити добрі дні, нехай утримує [свій] язик від зла й уста від лукавої мови;
[Enter]
[Number] 11 [Number] нехай ухиляється від зла і чинить добро, нехай шукає миру та побивається за ним.
[Enter]
[Number] 12 [Number] Адже очі Господні — на праведних, а Його вуха звернені до їхньої молитви; обличчя ж Господнє проти тих, хто робить зло!
[Enter]
[Number] 13 [Number]  І хто заподіє вам зло, коли ви будете прагнути добра?
[Enter]
[Number] 14 [Number]  А коли й терпите через праведність, то ви — блаженні. Їхнього залякування не бійтеся і не тривожтеся!
[Enter]
[Number] 15 [Number]  Господа Христа освячуйте у ваших серцях і будьте завжди готові дати відповідь кожному, хто запитує вас про вашу надію,
[Enter]
[Number] 16 [Number]  але з лагідністю і страхом, маючи добру совість, аби тим, чим обмовляють [вас як злочинців], були посоромлені ті, хто кепкує з вашого доброго способу життя в Христі.
[Enter]
[Number] 17 [Number]  Адже краще, якщо на те Божа воля, страждати, будучи доброчинцем, аніж злочинцем.
[Enter]
[Number] 18 [Number]  Тому що й Христос один раз за гріхи постраждав, — праведний за неправедних, аби привести вас до Бога; убитий тілом, але оживлений Духом;
[Enter]
[Number] 19 [Number]  Ним Він і духам, які були у в’язниці, прийшов і проповідував;
[Enter]
[Number] 20 [Number]  тим, які колись були непокірні, коли їх за днів Ноя очікувало Боже довготерпіння, як він будував ковчег, в якому мало — усього вісім душ — врятувалося від води.
[Enter]
[Number] 21 [Number]  Цей прообраз — хрещення — не позбавлення від тілесної нечистоти, а обітниця доброго сумління Богові, — і нині вас спасає через воскресіння Ісуса Христа,
[Enter]
[Number] 22 [Number]  Який зійшов на небо і перебуває праворуч Бога; Йому підкорилися ангели, влади і сили.