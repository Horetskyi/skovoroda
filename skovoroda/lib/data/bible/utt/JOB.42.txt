
[Number] 1 [Number] Підхопивши, Йов каже Господу: 
[Number] 2 [Number] Я знаю, що Ти все можеш, і в Тебе нічого неможливого немає. 
[Number] 3 [Number] Бо хто є той, який від Тебе скриває раду? Хто щадить слова і думає заховатися від Тебе? Хто ж сповістить мені те, чого я не знав, велике і дивовижне, чого я не пізнав? 
[Number] 4 [Number] Послухай же мене, Господи, щоб і я міг сказати. Я Тебе запитаю, Ти ж мене повчи. 
[Number] 5 [Number] Адже слухом вуха я почув про Тебе раніше, а тепер моє око побачило Тебе. 
[Number] 6 [Number] Тому я вважав себе за ніщо і поник, і вважаю я себе за землю і попіл. 
[Number] 7 [Number] І сталося, що після того, як Господь сказав усі ці слова Йову, то Господь промовив до Еліфаса, теманійця: Ти, і двоє твоїх друзів згрішили. Адже ви не сказали нічого праведного переді Мною, як Мій слуга Йов. 
[Number] 8 [Number] Тож тепер візьміть сім телят і сім баранів і підіть до мого слуги Йова, і він принесе за вас жертви. Мій слуга Йов помолиться за вас, бо прийму хіба що його особу. Адже якщо б не він, Я вигубив би вас, бо ви не говорили правди супроти мого слуги Йова. 
[Number] 9 [Number] Тож Еліфас, теманієць, Валдад, савхетієць, і Софар, мінеєць, пішли і зробили так, як їм наказав Господь, і Він простив їм гріх задля Йова.
[Enter]
[Number] 10 [Number] А Господь учинив Йова великим. І коли він помолився за друзів, Бог простив їм гріх. Господь же дав подвійно від того, що було спочатку в Йова, у подвоєння.
[Enter]
[Number] 11 [Number] А всі його брати і сестри його почули все, що трапилося з ним і прийшли до нього, і прийшли всі, хто його знав раніше. Коли вони їли і пили в нього, то потішили його, і були охоплені подивом щодо всього, що Господь на нього навів. І кожний дав йому одне ягня і чотири некарбовані золоті драхми. 
[Number] 12 [Number] Господь же поблагословив останнє Йова більше, ніж попереднє. Його худоба була: чотирнадцять тисяч овець, шість тисяч ослів, тисяча пар волів, тисяча дійних ослиць стада. 
[Number] 13 [Number] І в нього народилося сім синів і три дочки. 
[Number] 14 [Number] І він назвав першу День, а другу — Касія, третю ж — Амалтеїн Ріг. 
[Number] 15 [Number] І в піднебесній не знайти кращих за них — за дочок Йова. А батько дав їм спадок урівень з братами. 
[Number] 16 [Number] Йов пожив після ураження сто сімдесят років, а прожив він усіх років — двісті сорок вісім. І Йов побачив своїх синів і синів своїх синів до четвертого покоління. 
[Number] 17 [Number] І Йов помер старим, у похилому віці. 
[Number] 17a [Number] А записано, що він знову встане з тими, кого Господь воскресить. 
[Number] 17b [Number] Цей описаний в Сирійській книзі, а живе в Асійській землі в околицях Ідумеї та Аравії, раніше ж було йому ім’я Йовав. 
[Number] 17c [Number] Він, взявши жінку-аравійку, породив сина, ім’я якому Еннон, а цей був батьком Зари, сином синів Ісава, і матері Восорри, так що був він п’ятий від Авраама. 
[Number] 17d [Number] А це царі, котрі царювали в Едомі, у тій країні, якою він і правив. Перший — Валак, син Веора, назва його міста — Деннава. А після Валака був Йовав, прозваний Йовом. А після нього — Асом, володар, правитель з країни Теманітіди. Після нього — Адад, син Варада, який розбив Мадіяма на рівнині Моава, ім’я його міста — Ґеттем. 
[Number] 17e [Number]  А ті друзі, які до нього прийшли: Еліфас з Ісава, цар синів теманійців, Валдад, тиран савхетійців, Софар, цар мінейців.