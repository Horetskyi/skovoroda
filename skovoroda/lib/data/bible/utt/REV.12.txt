
[Number] 1 [Number]   І велика ознака з’явилася на небі: жінка, зодягнена в сонце, і місяць під її ногами, а на її голові — вінець із дванадцяти зірок;
[Enter]
[Number] 2 [Number]  і маючи в утробі, вона кричала від болю — терпіла муки родів.
[Enter]
[Number] 3 [Number]  І з’явилася на небі інша ознака: ось, великий червоний дракон, який мав сім голів і десять рогів, і на його головах — сім вінців.
[Enter]
[Number] 4 [Number]  А його хвіст змів третину небесних зірок і скинув їх на землю. І змій став перед жінкою, яка мала народити, щоб, коли народить, пожерти її Дитину.
[Enter]
[Number] 5 [Number]  І вона народила Дитину чоловічої статі, Котра має пасти всі народи залізним жезлом. І взяте було її Дитя до Бога і до Його престолу.
[Enter]
[Number] 6 [Number]  А жінка втекла в пустелю, де мала місце, приготовлене Богом, щоб там утримувати її тисячу двісті шістдесят днів.
[Enter]
[Enter]
[Number] 7 [Number]  І сталася на небі війна: Михаїл та його ангели розпочали бій зі змієм. І змій воював, і його ангели.
[Enter]
[Number] 8 [Number]  І не перемогли: не знайшлося для них більше місця на небі.
[Enter]
[Number] 9 [Number]  І скинутий був великий дракон, давній змій, котрий зветься диявол і сатана, яки�� обманює весь світ; скинутий він був на землю, і його ангели були скинуті з ним.
[Enter]
[Number] 10 [Number]  І я почув гучний голос на небі, що промовляв: Тепер настало спасіння і сила, і Царство нашого Бога, і влада Його Христа, оскільки скинуто обвинувача наших братів, який обвинувачує перед нашим Богом день і ніч.
[Enter]
[Number] 11 [Number]  І вони перемогли його кров’ю Агнця та словом свого свідчення, і не злюбили свого життя навіть до смерті.
[Enter]
[Number] 12 [Number]  Тому веселіться, небеса, і ті, хто живе на них! Горе землі й морю, бо до вас зійшов диявол, який у великій люті, знаючи, що має обмаль часу!
[Enter]
[Enter]
[Number] 13 [Number]  І коли змій побачив, що скинений на землю, то став переслідувати жінку, яка народила Хлоп’ятко.
[Enter]
[Number] 14 [Number]  І було дано жінці два крила великого орла, щоб летіла в пустелю на своє місце, де буде переховуватися впродовж часу, часів і пів-часу від обличчя змія.
[Enter]
[Number] 15 [Number] А змій випустив за жінкою зі своїх уст воду, наче ріку, щоби змити її рікою.
[Enter]
[Number] 16 [Number]  Та земля допомогла жінці, — земля відкрила свої уста й поглинула ріку, яку змій випустив зі своїх уст.
[Enter]
[Number] 17 [Number]  Тож змій розлютився на жінку і пішов воювати з рештою її нащадків, які зберігають Божі заповіді й мають свідчення Ісуса.
[Enter]
[Number] 18 [Number] І опинився на морському піску.