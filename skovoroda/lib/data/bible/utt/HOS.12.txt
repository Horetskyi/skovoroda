
[Number] 1 [Number] Єфрем оточив Мене брехнею і дім Ізраїля та Юди безбожностями. Тепер Бог їх пізнав, і прозваний буде Божим святим народом. 
[Number] 2 [Number] А Єфрем — поганий дух, гнався за спекою цілий день, він помножив порожнє і марне, і склав завіт з ассирійцями, і олія прийшла до Єгипту. 
[Number] 3 [Number] І в Господа суд з Юдою, щоб помститися на Якові, Він йому віддасть за його дорогами і за його задумами. 
[Number] 4 [Number] У лоні він схопив свого брата за п’яту і у своїх трудах скріпився до Бога, 
[Number] 5 [Number] боровся з ангелом і переміг. Вони заплакали і благали Мене, у домі Она Мене знайшли, і там говорилося до нього. 
[Number] 6 [Number] Тож Господь, Бог Вседержитель, буде Його пам’яттю. 
[Number] 7 [Number] І ти до твого Бога повернешся. Бережи милосердя і суд, і постійно надійся на твого Бога.
[Enter]
[Number] 8 [Number] Ханаане, у твоїй руці ярмо неправедності, ти полюбив насильно володіти! 
[Number] 9 [Number] А Єфрем сказав: Тільки я збагатів, я знайшов собі спочинок! Усі його труди не знайдуться в ньому через неправедності, якими він згрішив. 
[Number] 10 [Number] Я — Господь, Бог твій, вивів тебе із землі Єгипту, ще поселю тебе в шатрах, як у день свята. 
[Number] 11 [Number] І заговорю до пророків, і Я помножив видіння й був представлений руками пророків. 
[Number] 12 [Number] Якщо немає Ґалаада, тоді брехливі були в Ґалґалі володарі, які приносили жертви, а їхні жертовники — як черепахи на голій ріллі. 
[Number] 13 [Number] І відійшов Яків до рівнини Сирії, й Ізраїль служив за жінку і на жінку чекав. 
[Number] 14 [Number] І через пророка вивів Господь Ізраїля з Єгипту, і пророком він був збережений. 
[Number] 15 [Number] Єфрем розгнівався і розлютився, і його кров на нього виллється, і Господь йому віддасть за його погорду.