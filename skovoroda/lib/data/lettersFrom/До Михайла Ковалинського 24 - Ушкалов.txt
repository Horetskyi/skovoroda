О, бідолашні утричі й учетверо ті,
[Tab3] Що народили дітей під зорю Фараона!
А як відчуєш в собі ти вавилонські плоди,
[Tab3] Завжди їх слід розбивати об гострий той КАМІНЬ!
Є Люцифер [Italic]Сатаною[Italic]; блиску його ти не вір!
[Tab3] В’яне рослина нічна, коли сонечко світить.
Під нещасливою зіркою хай не приходить ніщо,
[Tab3] День-бо ГOСПОДНІЙ іде, він уже не за горами¹⁸⁹.

[Center] Найдорож[чий] Михайле!
[Indent] Воістину, моя самотність відкрила мені небо. Задавши учням вправу, я рушив до музею, і ти бачиш, до яких думок я дійшов у зв’язку з поясненням слова [Italic]астролог[Italic]. Від думок про видиме небо я перейшов до питань духовних. Перше небо прекрасне, але більш гідне божественного споглядання друге. Тепер подумай, чи є [Italic]на небі[Italic] ті, хто (хоч тілом вони й на землі) ухиляються від справ мертвої черні для справ небесних. Хіба не чудово, як каже Єронім, гуляти думками по раю? Але мені ніколи не буває нудно розмовляти з тобою. Одне тільки мені близьке, вигукну я: [Italic]о дозвілля, о книги[Italic]!
[Indent] Бувай здоров, найдорожча душе, і намагайся щосили пробитися в ці небеса!
[Center] Твій [Italic]союзник[Italic] Григорій.

[Tab3] [“Аще око твое лука´во”] та ін.

Під нещасливою зіркою, в місяця фази погані,
[Tab3] Кажуть астрологи нам, важко родитись добру.
[Italic]Зорі[Italic] беруть-бо до пари речі зі світу земного.
[Tab3] [Italic]Жінка – вона є земля, небо тим часом є муж[Italic].
Знехтуй земним і дивися ти повсякчас на [Italic]безплотне[Italic].
[Tab3] Пробуй невидиме ти в видимих формах пізнать.
В розуму нашого небі є свої власні зірниці,
[Tab3] Є свої зорі ясні, сонце і місяць свої.
Світить погана тут зірка, вір, що й рождається кепське.
[Tab3] О, бідолашний той рід, що під сузір’ям таким!
Чуєш, Михайле, що саме кажуть нам книги священні?
[Tab3] Чи розумієш, що в лоні двійня нащадків бува?
О, пречудове те небо, де слава Христова палає,
[Tab3] Де пломеніє зоря, та, котра світить волхвам!
Тут-бо рождаються діти племені того святого,
[Tab3] Що їх бояться завжди [Italic]Ірод[Italic] і сам [Italic]фараон[Italic].
[Center] О, бідолашні¹⁹⁰!