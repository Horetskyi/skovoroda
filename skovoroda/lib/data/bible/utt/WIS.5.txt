
[Number] 1 [Number] Тоді праведний постане з великою сміливістю перед обличчя тих, що його гнобили і за ніщо вважали його труди. 
[Number] 2 [Number] Бачачи, замішаються від страшного страху і жахнуться преславним спасінням. 
[Number] 3 [Number] Скажуть у собі, каючись і стогнучи через тісноту духу: 
[Number] 4 [Number] Цей був тим, якого ми, безумні, колись мали за посміховисько і за притчу погорди. Його життя ми вважали безумністю, а його кінець — без честі. 
[Number] 5 [Number] Як він, зачислений до синів Божих, і його жереб є між святими? 
[Number] 6 [Number] Отже, ми зблудили з дороги правди, і нам не засяяло світло праведності, і сонце нам не світило. 
[Number] 7 [Number] Ми наповнилися беззаконням, колючками і погибеллю, і ми пройшли непрохідні пустинні місця, а Господньої дороги ми не пізнали. 
[Number] 8 [Number] Чим гордість для нас була корисною? І яке багатство зібрало нам із величанням?
[Enter]
[Number] 9 [Number] Усе те минуло, як тінь і як вість, що пробігає. 
[Number] 10 [Number] Як корабель, що проходить крізь розбурхану воду, якого слід проходу не можна знайти, ні стежки його корми у хвилях. 
[Number] 11 [Number] Чи птах, коли пролітає повітрям, — жодного знаку ходу не знайти, а відкритим крилом б’ючи побиттям легкий вітер і силою розділюючи, він перелетів зі звуком при поруху крил, і після цього не знайдено в ньому знаку проходу. 
[Number] 12 [Number] Чи як стріла, випущена до цілі, розрізане повітря відразу до себе сходиться так, що не знати її проходу. 
[Number] 13 [Number] Так само і ми, народившись, тратимо силу і чесноти, не маємо жодного знаку, щоб показати, а в нашій злобі були винищені.
[Enter]
[Number] 14 [Number] Адже надія безбожних, як порох, несений вітром, і як легка піна, нагнана бурею, і як дим, рознесений вітром, тож перейшла, як пам’ять проходу одного дня. 
[Number] 15 [Number] А праведні живуть вічно, і їхня винагорода — в Господі, — турбота про них — у Всевишнього. 
[Number] 16 [Number] Через це одержать царство краси і вінець красоти з Господньої руки. Бо Він їх покриє правицею і оборонить їх раменом. 
[Number] 17 [Number] Він візьме зброю — Свої ревнощі — та зброєю зробить творіння на помсту ворогів. 
[Number] 18 [Number] Зодягне панцир — праведність і накладе шолом — правдивий суд. 
[Number] 19 [Number] Візьме незборимий щит — праведність 
[Number] 20 [Number] і вигострить великий гнів, як меч, і з ним воюватиме всесвіт проти безумних. 
[Number] 21 [Number] Підуть добре націлені стріли блискавиць і полетять до цілі, наче з добре натягненого лука — хмар, 
[Number] 22 [Number] і від каменестрільного гніву буде викинений повний град. Поставатиме проти них вода моря, а ріки жорстоко затоплять. 
[Number] 23 [Number] Проти них стане дух сили і розсіє їх, як буря. І беззаконня спустошить усю землю, і злоба переверне престоли сильних.