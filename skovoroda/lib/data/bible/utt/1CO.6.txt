
[Number] 1 [Number]  Як наважується хтось із вас, маючи справу з іншим, судитися в неправедних, а не у святих?
[Enter]
[Number] 2 [Number]  Хіба ви не знаєте, що святі будуть судити світ? І якщо ви будете судити світ, то чи не є ви гідними судити менші справи?
[Enter]
[Number] 3 [Number]  Чи не знаєте, що ми будемо судити ангелів, а не тільки життєві справи?
[Enter]
[Number] 4 [Number] А ви, маючи життєві судові справи, настановляєте суддями тих, хто нічого не значить у Церкві?
[Enter]
[Number] 5 [Number]  На сором вам це кажу. Хіба між вами немає жодного розумного, який міг би розсудити поміж своїми братами?
[Enter]
[Number] 6 [Number]  Але брат з братом судиться, та ще й перед невірними!
[Enter]
[Number] 7 [Number]  Ганебним для вас є вже те, що маєте між собою судові справи. Чому краще не стерпіти кривди? Чому краще не зазнати втрати?
[Enter]
[Number] 8 [Number]  А ви кривдите і обманюєте, і до того ж братів.
[Enter]
[Enter]
[Number] 9 [Number]  Хіба ви не знаєте, що неправедні не успадкують Божого Царства? Не обманюйте себе: ні розпусники, ні ідолопоклонники, ні перелюбники, ні блудники, ні мужоложники,
[Enter]
[Number] 10 [Number] ні злодії, ні користолюбці, ні п’яниці, ні наклепники, ні розбійники Божого Царства не успадкують.
[Enter]
[Number] 11 [Number]  І такими були деякі з вас, але ви обмилися, ви освятилися, ви виправдалися Ім’ям Господа Ісуса Христа і Духом нашого Бога.
[Enter]
[Enter]
[Number] 12 [Number]  Усе мені можна, та не все на користь. Усе мені можна, та ніщо не повинно заволодіти мною.
[Enter]
[Number] 13 [Number]  Їжа для шлунка, і шлунок для їжі, але Бог і одне й друге знищить. Тіло не для розпусти, але для Господа, і Господь для тіла.
[Enter]
[Number] 14 [Number]  Адже Бог і Господа воскресив, воскресить і нас Своєю силою.
[Enter]
[Number] 15 [Number]  Хіба не знаєте, що ваші тіла є члени Христа? Тож невже, взявши члени Христа, зроблю їх членами розпусниці? Зовсім ні!
[Enter]
[Number] 16 [Number]  Хіба ви не знаєте, що той, хто єднається з розпусницею, стає з нею одним тілом? Адже сказано: Обоє будуть одним тілом.
[Enter]
[Number] 17 [Number]  А хто з Господом єднається, стає з Ним одним духом.
[Enter]
[Number] 18 [Number]  Утікайте від розпусти. Кожний гріх, який тільки чинить людина, є поза тілом. А хто чинить розпусту, той грішить проти власного тіла.
[Enter]
[Number] 19 [Number]  Хіба ви не знаєте, що ваші тіла — це храм Святого Духа, Який є у вас і Якого ви маєте від Бога, і що ви не належите самим собі?
[Enter]
[Number] 20 [Number]  Адже ви викуплені за ціну. Тому прославляйте Бога у вашому тілі [та у вашому дусі, які належать Богові].