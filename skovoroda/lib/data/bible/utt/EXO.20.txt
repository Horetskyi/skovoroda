
[Number] 1 [Number] Господь сказав усі ці слова, промовляючи: 
[Number] 2 [Number] Я — Господь, твій Бог, Який вивів тебе з Єгипетської землі, з дому рабства. 
[Number] 3 [Number] У тебе не буде інших богів, крім Мене. 
[Number] 4 [Number] Не робитимеш собі ідола ні будь-якої подоби того, що на небі вгорі, чи на землі внизу, чи у водах під землею. 
[Number] 5 [Number] Не поклонятимешся їм і не служитимеш їм. Адже Я — Господь, твій Бог, Бог ревнивий, Який відплачує за гріхи батьків дітям до третього й четвертого покоління, — тим, хто ненавидить Мене, 
[Number] 6 [Number] і Котрий чинить милосердя тисячам — тим, хто любить Мене і береже Мої заповіді. 
[Number] 7 [Number] Не вживатимеш Ім’я Господа, Бога твого, надаремно. Адже Господь не оправдає того, хто вживає Ім’я Його надаремно. 
[Number] 8 [Number] Пам’ятай суботній день, щоб його святити. 
[Number] 9 [Number] Шість днів працюватимеш і робитимеш усі свої діла, 
[Number] 10 [Number] а сьомий день — субота — Господу, Богові твоєму. Не робитимеш в цей день жодного діла — ні ти, ні твій син, ні твоя дочка, ні твій раб, ні твоя рабиня, ні твій віл, ні твій осел, ні будь-яка твоя худоба, ні чужинець, який в тебе живе. 
[Number] 11 [Number] Адже за шість днів Господь створив небо, землю, море і все, що в них, а сьомого дня Він спочив. Тому Господь поблагословив сьомий день і освятив його. 
[Number] 12 [Number] Шануй свого батька і матір, щоб добре тобі було і щоб ти був довголітнім на добрій землі, яку Господь, твій Бог, дає тобі. 
[Number] 13 [Number] Не чинитимеш перелюбу. 
[Number] 14 [Number] Не крастимеш. 
[Number] 15 [Number] Не вбиватимеш. 
[Number] 16 [Number] Не даватимеш неправдивого свідчення проти свого ближнього. 
[Number] 17 [Number] Не жадатимеш дружини свого ближнього, не жадатимеш дому свого ближнього, ні його поля, ні його раба, ні його рабині, ні його вола, ні його осла, ні будь-якої його худоби, ні будь чого, що є у твого ближнього. 
[Number] 18 [Number] І весь народ бачив і чув блискавки, і голос і звук труби, і гору, що диміла. Тож весь народ, переляканий, стояв на далекій відстані. 
[Number] 19 [Number] І вони сказали Мойсеєві: Говори до нас ти, — хай не говорить до нас Бог, щоб ми не повмирали. 
[Number] 20 [Number] А Мойсей каже їм: Будьте мужніми, адже Бог прийшов до вас, щоб вас випробувати, щоб Його страх був між вами, аби ви не грішили. 
[Number] 21 [Number] Тож народ стояв здалека, а Мойсей увійшов у темряву, де був Бог. 
[Number] 22 [Number] І Господь сказав Мойсеєві: Так скажеш домові Якова і сповістиш синам Ізраїля: Ви побачили, що Я з неба промовляв до вас: 
[Number] 23 [Number] Не робитимете собі богів зі срібла і не робитимете собі богів із золота. 
[Number] 24 [Number] Спорудите Мені жертовник із землі й будете приносити на ньому жертву всепалення і ваші жертви подяки за спасіння, вівці й ваші телята, — на кожному місці, там де лише назву Моє Ім’я. І Я прийду до тебе, і поблагословлю тебе. 
[Number] 25 [Number] Якщо ж робитимеш Мені жертовник з каміння, то не будуватимеш з тесаного, бо ти до нього приклав знаряддя і тим опоганив. 
[Number] 26 [Number] Не підійматимешся східцями до Мого жертовника, щоб ти не відкрив свій сором над ним.