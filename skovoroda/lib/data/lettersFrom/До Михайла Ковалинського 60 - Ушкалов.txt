Найдорожчий мій юначе Михайле, [Italic]будь щасливий[Italic]!

Той, хто очолює варту, найближче стоїть до царя,
[Tab2] Бачить найкраще такий і обличчя цареве.
Так і верховний твій вождь Михаїл щонайближчий до того,
[Tab2] Хто є Бог Якова. Поруч стоїть він, лице споглядаючи.
Хто ж, окрім нього, бачить божественний лик?
[Tab2] Слухай, що каже улюблений учень Христа:
[Italic]Всяк, хто грішить, той ніколи не бачив Його,
[Tab2] Той і не знає його…[Italic]
Отже, що більше, цураючись світу, ти уникаєш гріхів,
[Tab2] То споглядаєш ти ближче лице божества.
[Italic]Кинь-бо турботи земні!
[Tab2] Стань-бо ти справді святим.[Italic]
Радий новій я чесноті твоїй! Так ти сягнеш до зірок.
[Tab2] Що тобі тут на землі? Доброго тут немає.
Кинувши справи, якими чернь легковажна живе,
[Tab2] Станеш ти янголів справжнім суперником.
Адже, Михайле, ти прагнеш Божих найвищих дарів?
[Tab2] А щоби можна було звичаї черні відкинути,
[Tab4] [Italic]Слухай, що зараз скажу від щирого серця тобі.[Italic]

*

Та не сприйми це позверхньо, як кажуть, пригубивши.
[Tab2] Хай і утілений янгол, є ж бо він духом однак,
В тілі сховався Христос, але все ж він є Богом.
[Tab2] Кинь насолоди – і будеш мені Аполлоном великим,
Можна сказати і більше – великим [Italic]стратегом[Italic].
[Tab2] Вір же мені, хоч і важко тобі це збагнути: може, назвеш
Брехуном, а може, буду тобі Аполлоном великим.
Мій найдорожчий, бувай, і янгола день проживи, наче янгол⁴⁸⁵!
[Right] [Italic]Твій товариш по навчанню Григорій Савич[Italic]. 
[Right] 1763, перший вірш я [Italic]написав[Italic] учора,
[Right] другий – сьогодні вранці,
[Right] 8 листопада