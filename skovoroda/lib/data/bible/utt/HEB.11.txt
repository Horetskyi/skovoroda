
[Number] 1 [Number]   Віра є підставою для надії, те, що переконує про речі, недоступні для споглядання.
[Enter]
[Number] 2 [Number]  Нею були засвідчені стародавні.
[Enter]
[Number] 3 [Number]  Вірою розуміємо, що віки були створені Божим Словом, так що з невидимого постало видиме.
[Enter]
[Number] 4 [Number]  Вірою Авель приніс Богові кращу, ніж Каїн, жертву, якою засвідчено, що він праведний, бо про його дари засвідчив Бог; нею він і після смерті промовляє.
[Enter]
[Number] 5 [Number]  Вірою Енох був перенесений, щоб не побачити смерті; і його не знайшли, тому що Бог його переніс. Адже перед перенесенням було засвідчено, що він догодив Богові.
[Enter]
[Number] 6 [Number]  Без віри неможливо догодити Богові. Тим, які приходять до Бога, треба вірити, що Він є і що винагороджує тих, які Його шукають.
[Enter]
[Number] 7 [Number]  Вірою Ной, одержавши об’явлення про те, чого ще не бачив, зі страхом зробив ковчег для спасіння свого дому, чим осудив увесь світ і став спадкоємцем тієї праведності, що походить з віри.
[Enter]
[Number] 8 [Number]  Вірою Авраам, коли був покликаний іти на місце, яке мав одержати в спадок, — послухався і пішов, не знаючи, куди йде.
[Enter]
[Number] 9 [Number]  Вірою прибув до обіцяної землі, немов до чужої, оселившись у шатрах з Ісааком і Яковом — співспадкоємцями тієї самої обітниці,
[Enter]
[Number] 10 [Number]  тому що він очікував міста з підвалинами, творцем і будівничим якого є Бог.
[Enter]
[Number] 11 [Number]  Вірою ж і сама Сарра, будучи неплідною, дістала силу зачати і [народила], незважаючи на похилий вік, оскільки вважала вірним Того, Хто обіцяв.
[Enter]
[Number] 12 [Number]  І тому від одного — і до того ж завмерлого — народилося так багато, наче зірок на небі, наче незліченного піску край моря.
[Enter]
[Number] 13 [Number]  Усі вони повмирали у вірі, не одержавши обітниць, але здалека побачили їх і привітали, визнаючи, що вони є чужинцями і приходьками на землі.
[Enter]
[Number] 14 [Number]  Адже ті, які так кажуть, визнають, що шукають батьківщини.
[Enter]
[Number] 15 [Number] А якби пам’ятали ту батьківщину, звідки вийшли, то мали б нагоду повернутися.
[Enter]
[Number] 16 [Number]  Нині ж кращої бажають, тобто небесної. Тому Бог не соромиться називати Себе їхнім Богом, адже Він приготував їм місто.
[Enter]
[Number] 17 [Number]  Авраам, будучи випробовуваний, вірою привів Ісаака і, маючи обітниці, приносив у жертву єдинородного сина;
[Enter]
[Number] 18 [Number]  йому було сказано, що в Ісаакові назветься твій нащадок.
[Enter]
[Number] 19 [Number]  Оскільки він зрозумів, що Бог має силу воскресити з мертвих, тому й одержав його як прообраз.
[Enter]
[Number] 20 [Number]  Вірою в майбутнє поблагословив Ісаак Якова та Ісава.
[Enter]
[Number] 21 [Number]  Вірою Яків, помираючи, поблагословив кожного з Йосифових синів і схилився на руків’я свого посоха.
[Enter]
[Number] 22 [Number]  Вірою Йосиф, помираючи, нагадував про вихід синів Ізраїля і зробив заповіт про свої кості.
[Enter]
[Number] 23 [Number]  Вірою Мойсей, коли народився, три місяці був переховуваний своїми батьками, адже побачили вони, що дитя гарне, тож не злякалися наказу царя.
[Enter]
[Number] 24 [Number]  Вірою Мойсей, коли виріс, відмовився називатися сином дочки фараона;
[Enter]
[Number] 25 [Number] він краще зволів терпіти з Божим народом, ніж тимчасово мати насолоду від гріха.
[Enter]
[Number] 26 [Number]  Він вважав наругу Христа за більше багатство, ніж скарби Єгипту, тому що споглядав на нагороду.
[Enter]
[Number] 27 [Number]  Вірою він покинув Єгипет, не злякавшись гніву царя, адже стояв непохитно, як той, хто бачить Невидимого.
[Enter]
[Number] 28 [Number]  Вірою справив він Пасху й пролиття крові, аби той, хто вигублював первістків, не торкнувся їх.
[Enter]
[Number] 29 [Number]  Вірою перейшли Червоне море, наче суходіл, на що спокусилися і єгиптяни, та потонули.
[Enter]
[Number] 30 [Number]  Вірою впали по семиденному обході єрихонські мури.
[Enter]
[Number] 31 [Number]  Вірою блудниця Рахав, прийнявши з миром розвідників, не загинула з невірними.
[Enter]
[Number] 32 [Number]  І що ще скажу? Адже мені забракне часу, як розповідатиму про Гедеона, Варака, Самсона, Єфтая, Давида, Самуїла та про інших пророків,
[Enter]
[Number] 33 [Number]  які вірою перемогли царства, чинили справедливість, одержали обітниці, замкнули лев’ячі пащі,
[Enter]
[Number] 34 [Number]  згасили силу вогню, втекли від вістря меча, одужали від недуги, були сильними у війні, обернули до втечі полки чужинців.
[Enter]
[Number] 35 [Number]  Жінки одержували своїх померлих через воскресіння; інші були закатовані, не отримавши звільнення, щоб осягнути краще воскресіння.
[Enter]
[Number] 36 [Number]  Ще інші зазнали знущань і побоїв, а також кайданів і ув’язнення.
[Enter]
[Number] 37 [Number]  Їх каменували, перепилювали навпіл, вони вмирали, зарубані мечем, тинялися в овечих і козячих шкурах — збідовані, знедолені, покривджені.
[Enter]
[Number] 38 [Number]  Ті, яких світ не був гідний, тинялися в пустелях, у горах, у печерах, у земних яругах.
[Enter]
[Number] 39 [Number]  І всі вони, засвідчені вірою, не одержали обітниці,
[Enter]
[Number] 40 [Number]  оскільки Бог передбачив для нас щось краще, щоб вони не без нас осягли завершення.