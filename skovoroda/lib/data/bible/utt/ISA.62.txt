
[Number] 1 [Number] Не мовчатиму через Сіон і не перестану через Єрусалим, аж доки не вийде, як світло, моя праведність, і моє спасіння загориться, як світильник. 
[Number] 2 [Number] І народи побачать твою праведність, і царі — твою славу, і Він назве тобі твоє нове ім’я, яким Господь його назве. 
[Number] 3 [Number] І буде гарний вінець у руці Господа і вінець царства в руці твого Бога. 
[Number] 4 [Number] І більше не назвешся: Залишена! І твоя земля не назветься: Спустошена! — бо тобі дадуть назву Моя бажана, а твоїй землі — Усесвіт. 
[Number] 5 [Number] І як живе юнак з дівчиною, так житимуть і твої сини з тобою. І буде, що так, як радіє наречений нареченою, так радітиме Господь тобою. 
[Number] 6 [Number] І на твоїх стінах, Єрусалиме, я поставив сторожу — цілий день і цілу ніч, які до кінця не замовкнуть, згадуючи Господа. 
[Number] 7 [Number] Адже немає подібного до вас, якщо виправишся і зробиш Єрусалим похвалою на землі.
[Enter]
[Number] 8 [Number] Господь поклявся Своєю правицею, — силою Своєї руки: Хіба ще дам твою пшеницю і твою їжу твоїм ворогам, і хіба ще питимуть сини-чужинці твоє вино, над яким ти важко працював! 
[Number] 9 [Number] Але ті, хто збирає, його їстимуть і хвалитимуть Господа, і ті, хто збирає, його питимуть у Моїх святих дворах. 
[Number] 10 [Number] Ідіть крізь Мої брами і зробите дорогу для Мого народу, а каміння, що на дорозі, відкиньте! Підніміть знак для народів! 
[Number] 11 [Number] Бо ось Господь проголосив аж до кінця землі. Скажіть дочці Сіону: Ось Спаситель приходить до тебе, маючи Свою винагороду, і справа перед Його обличчям. 
[Number] 12 [Number] І назве його святим народом, викупленим Господом, і ти назвешся бажаним містом, а не покинутим.