
[Number] 1 [Number] І Господь промовив до Мойсея, кажучи: 
[Number] 2 [Number] Ось Я назвав по імені Веселеїла, сина Урії, сина Ора з племені Юди. 
[Number] 3 [Number] Я наповнив його Божим Духом, мудрістю, розумом і хистом у кожному ділі, 
[Number] 4 [Number] щоб задумувати і творити, працювати із золотом, сріблом, міддю, синьою тканиною, пурпуром, пряденим кармазином і тканим вісоном, 
[Number] 5 [Number] і в різьбі по каменю, і в столярних справах, — для виконання всіх робіт. 
[Number] 6 [Number] Я призначив його і Еліява, сина Ахісамаха з племені Дана, і кожному мудрому серцем Я дав розуміння, тож вони зроблять усе, що Я тобі заповів: 
[Number] 7 [Number] намет свідчення, ковчег завіту і кришку на ньому, і посуд намету, 
[Number] 8 [Number] жертовники, стіл і весь посуд на ньому, чистий світильник і все його обладнання, 
[Number] 9 [Number] умивальник і його підставку, 
[Number] 10 [Number] шати для служіння Аарона та шати для його синів, щоби були Моїми священиками; 
[Number] 11 [Number] і олію помазання, і складну кадильну суміш для святині. Як Я тобі заповів, хай усе так і зроблять. 
[Number] 12 [Number] І сказав Господь Мойсеєві, промовляючи: 
[Number] 13 [Number] Тож накажи ти Ізраїльським синам, говорячи: Глядіть, дотримуйтеся Моїх субот! Адже це — ознака між Мною і вами для ваших поколінь, щоб ви знали, що Я — Господь, Який вас освячує. 
[Number] 14 [Number] Тож будете дотримуватися суботи, бо це — святе для вас. Хто її зневажатиме, нехай неодмінно помре. Кожний, хто в цей день виконуватиме роботу, та душа буде вигублена з-поміж його народу. 
[Number] 15 [Number] Шість днів звершуйте працю, а сьомого дня — субота, святий відпочинок, — для Господа. Кожний, хто в сьомий день працюватиме, нехай помре! 
[Number] 16 [Number] І сини Ізраїля будуть дотримуватися субот, щоб для своїх поколінь зробити їх вічним завітом 
[Number] 17 [Number] між Мною та Ізраїльськими синами. Це — знак навіки, бо впродовж шести днів Господь створив небо і землю, а сьомого дня Він перервав працю і відпочив. 
[Number] 18 [Number] І Господь дав Мойсеєві дві скрижалі свідчення — кам’яні таблиці, написані Божим перстом, коли перестав до нього промовляти на Синайській горі.