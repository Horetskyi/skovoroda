
[Number] 1 [Number] Видіння, яке бачив Ісая, син Амоса, — те, що він побачив проти Юдеї і проти Єрусалима в царювання Озії, Йоатама, Ахаза та Езекії, які царювали в Юдеї. 
[Number] 2 [Number] Послухай, небо, і сприйми, земле, бо Господь заговорив: Я породив і звеличив синів, а вони Мене відкинули! 
[Number] 3 [Number] Віл упізнає господаря, і осел — ясла свого володаря. А Ізраїль Мене не пізнав, і народ Мене не зрозумів! 
[Number] 4 [Number] Горе, народе грішний, народе, сповнений гріхів, погане насіння, беззаконні сини! Ви покинули Господа і викликали гнів Святого Ізраїля. 
[Number] 5 [Number] Чому ще ви маєте бути биті, продовжуючи чинити беззаконня? Уся голова — у болі, і все серце — у смутку! 
[Number] 6 [Number] Від ніг аж до голови чи рана, чи синяк, чи побиття — вони роз’ятрені, немає як накласти пластир, олію чи пов’язку.
[Enter]
[Number] 7 [Number] Ваша земля — пустеля, ваші міста спалені вогнем. Вашу країну перед вами пожирають чужинці, і вона спустошена, знищена чужими народами. 
[Number] 8 [Number] Дочка Сіон залишиться, як намет у винограднику і як будиночок-сторожка в саду, як місто в облозі. 
[Number] 9 [Number] І якщо б Господь Саваот не залишив нам потомства, то ми стали б як Содом, і ми уподібнилися б до Гоморри.
[Enter]
[Number] 10 [Number] Послухайте слово Господа, володарі Содому, сприйміть Божий Закон, народе Гоморри! 
[Number] 11 [Number] Навіщо Мені велика кількість ваших жертв? — говорить Господь. Я сповнений всепалень баранів і жиру ягнят, і крові биків та козлів Я не бажаю! 
[Number] 12 [Number] Тож не приходьте, щоб з’явитися переді Мною! Бо хто жадав їх з ваших рук, щоб даремно топтати Мій двір? 
[Number] 13 [Number] Якщо несете пшеничне борошно, надаремно! Ладан для Мене — огида! Ваші нові місяці, суботи і великий день Я не сприймаю! Піст, святкування, 
[Number] 14 [Number] ваші нові місяці та ваші свята ненавидить Моя душа! Ви стали Мені досита, ніколи більше не прощатиму ваших гріхів!
[Enter]
[Number] 15 [Number] Коли простягатимете до Мене руки, Я відведу від вас Свої очі, і коли помножуватимете молитви, не вислухаю вас, бо ваші руки сповнені крові! 
[Number] 16 [Number] Помийтеся, станьте чистими, відкиньте зло від ваших душ перед Моїми очима, зупиніться у вашому злі, 
[Number] 17 [Number] навчіться чинити добро, шукайте суду, визвольте ображеного, учиніть суд сироті і з удовою поступіть справедливо! 
[Number] 18 [Number] Приходьте і порозмовляємо, — говорить Господь, — і якщо ваші гріхи будуть, як кармазин, вибілю, як сніг, а якщо будуть, наче багряниця, вибілю, як вовну. 
[Number] 19 [Number] І якщо ви забажаєте і послухаєте Мене, то будете споживати блага землі. 
[Number] 20 [Number] Якщо ж не захочете і не послухаєте Мене, то вас пожере меч. Адже Господні уста це сказали!
[Enter]
[Number] 21 [Number] Як стало блудницею вірне місто Сіон, повне суду, те, в якому справедливість заснула, а тепер — убивства. 
[Number] 22 [Number] Ваше срібло без вартості. Твої корчмарі змішують вино з водою. 
[Number] 23 [Number] Твої володарі — неслухняні, спільники злодіїв, котрі люблять хабарі, які женуться за винагородою, не судять сиріт і не приймають суду вдів. 
[Number] 24 [Number] Через це так говорить Володар, Господь Саваот: Горе, сильні Ізраїля, бо Мій гнів на противників не зупиниться! Я вчиню суд проти Моїх ворогів! 
[Number] 25 [Number] Тож наведу на тебе Мою руку, і вогнем переплавлю тебе для очищення, а тих, хто неслухняний, знищу, — відніму від тебе всіх беззаконних і впокорю всіх гордих.
[Enter]
[Number] 26 [Number] І Я поставлю твоїх суддів, як раніше, і твоїх радників, як на початку. І після цього назвешся: Місто праведності, місто-матір, вірний Сіон. 
[Number] 27 [Number] Адже судом і милосердям врятуються його полонені. 
[Number] 28 [Number] А беззаконні та грішні будуть разом знищені, і тим, хто покидає Господа, буде покладено кінець. 
[Number] 29 [Number] Тому вони будуть засоромлені своїми ідолами, яких вони забажали, і були засоромлені своїми священними гаями, яких прагнули. 
[Number] 30 [Number] Оскільки вони будуть, як модрина, що скинула листя, і як сад, що не має води. 
[Number] 31 [Number] І їхня сила буде, як стебло коноплі, а їхні діла — як іскри вогню, і беззаконні та грішники разом будуть спалені, і не буде того, хто загасив би.