
[Number] 1 [Number] Послухайте це, доме Якова, ви, які прозвані Іменем Ізраїля, котрі вийшли з Юди, які клянетеся іменем Господа, Бога Ізраїля, згадуючи не з правдою і не з праведністю, 
[Number] 2 [Number] і які тримаєтеся імені святого міста і покладаєтеся на Бога Ізраїля, — Господь Саваот Йому Ім’я! 
[Number] 3 [Number] Попереднє Я вже сповістив, і воно вийшло з Моїх уст і стало відомим. Я раптово здійснив, і воно найшло! 
[Number] 4 [Number] Я знаю, що ти тяжкий, і твоя шия — залізна жила, і твоє чоло мідне. 
[Number] 5 [Number] І Я сповістив тобі давнє, — скоріше, ніж найде на тебе, Я зробив тобі це відомим. Щоб ти не сказав: Це для мене зробили ідоли! І щоб ти не сказав: Різьблені і литі божки мені вказали! 
[Number] 6 [Number] Ви почули все, та ви не зрозуміли. Але і відомим тобі Я зробив нове віднині, — те, що має статися, — та ти не сказав. 
[Number] 7 [Number] Тепер стається, а не давно, і не в минулі дні ти це почув. Щоб ти не сказав: Так, я це знаю! 
[Number] 8 [Number] Ти і не взнав, і не зрозумів, ні від початку Я не відкрив твої вуха. Адже Я знав, що ти безсумнівно будеш зрадливий і ще з лона назвешся беззаконним. 
[Number] 9 [Number] Задля Мого Імені Я тобі покажу Мій гнів і на тебе наведу Мої славні діла, щоб тебе не вигубити.
[Enter]
[Number] 10 [Number] Ось Я тебе продав не задля срібла, а Я вирвав тебе з печі бідноти. 
[Number] 11 [Number] Задля Себе зроблю з тобою, бо Моє Ім’я зневажається, і Я не віддам іншому Своєї слави! 
[Number] 12 [Number] Послухай мене, Якове, — Ізраїлю, якого Я кличу! Я є перший, Я і є навіки! 
[Number] 13 [Number] Це Моя рука закласти основи землі, і Моя правиця непохитно встановила небо! Я їх покличу, і стануть разом, 
[Number] 14 [Number] і всі зберуться та почують. Хто їм це сповістив? З любові до тебе Я виконав твою волю на Вавилоні, щоб забрати нащадків халдеїв. 
[Number] 15 [Number] Я сказав, Я покликав, Я його привів і дав, щоб йому пощастило в дорозі.
[Enter]
[Number] 16 [Number] Прийдіть до мене і послухайте це! Я від початку не говорив таємно. Коли ставалося, там я був, і тепер Господь послав мене і Свого Духа. 
[Number] 17 [Number] Так говорить Господь, Який тебе визволяє, Святий Ізраїля: Я — твій Бог, Я тобі показав, щоб ти знайшов дорогу, — ту, якою підеш. 
[Number] 18 [Number] І якщо б ти послухався Моїх заповідей, то твій мир був би, як ріка, а твоя праведність, як морська хвиля. 
[Number] 19 [Number] І твоє потомство було б, як пісок, і нащадки твого лона, — як порох землі. І тепер не будеш винищений, і не загине твоє ім’я переді Мною. 
[Number] 20 [Number] Вийди з Вавилону, втікаючи від халдеїв! Подайте голос радості, і нехай це стане відоме! Сповістіть аж до кінця землі, говоріть: Нехай визволить Господь Свого раба Якова! 
[Number] 21 [Number] І якщо будуть спраглі, Він проведе їх через пустелю, виведе їм воду з каменя. Розколеться камінь, і потече вода, і Мій народ питиме. 
[Number] 22 [Number] Не треба безбожним радіти! — говорить Господь.