
[Number] 1 [Number]  Хіба ви не знаєте, брати, — а звертаюся я до тих, хто знає Закон, — що Закон має владу над людиною, доки вона живе?
[Enter]
[Number] 2 [Number]  Одружена жінка, доки живе її чоловік, пов’язана з ним законом; коли ж помре чоловік, вона звільняється від закону чоловіка.
[Enter]
[Number] 3 [Number] Тому, доки її чоловік живий, її вважатимуть перелюбницею, якщо стане дружиною іншого чоловіка. Коли ж помре чоловік, вона звільняється від Закону і не буде перелюбницею, якщо вийде заміж за іншого.
[Enter]
[Number] 4 [Number]  Тому, брати мої, і ви померли для Закону тілом Христа, аби належати іншому, — Тому, Хто встав із мертвих, щоб ми принесли плід Богові.
[Enter]
[Number] 5 [Number]  Бо коли ми були в тілі, то гріховні пристрасті, які виявляються через Закон, діяли в наших членах, щоби приносити плід смерті.
[Enter]
[Number] 6 [Number]  Нині ж ми звільнилися від Закону, померли для того, що нас зв’язувало, щоб служити в оновленні духа, а не в стародавності букви.
[Enter]
[Enter]
[Number] 7 [Number]  То що ж скажемо? [Хіба] Закон — то гріх? Зовсім ні! Але я пізнав гріх тільки через Закон. Я не знав би пожадливості, якби Закон не говорив: Не пожадай.
[Enter]
[Number] 8 [Number]  Тож гріх, узявши привід від заповіді, викликав у мені всяку пожадливість, адже гріх без Закону — мертвий.
[Enter]
[Number] 9 [Number]  Я жив колись без Закону, а як прийшла заповідь, гріх ожив,
[Enter]
[Number] 10 [Number]  а я помер, тому заповідь, дана для життя, спричинила мені смерть.
[Enter]
[Number] 11 [Number]  Бо гріх, що взяв привід через заповідь, звів мене й умертвив нею.
[Enter]
[Number] 12 [Number]  Отже, Закон — святий, і заповідь — свята, праведна та добра.
[Enter]
[Number] 13 [Number]  Хіба те, що добре, спричинило мені смерть? Зовсім ні! Але гріх, щоб і виявитися гріхом, спричинив мені смерть через добро, аби гріх став надмірно грішним завдяки заповіді.
[Enter]
[Enter]
[Number] 14 [Number]  Бо знаємо, що Закон є духовний, а я — тілесний, проданий гріхові.
[Enter]
[Number] 15 [Number] Адже я не розумію, що чиню: роблю не те, що хочу, а те, що ненавиджу.
[Enter]
[Number] 16 [Number]  Коли ж я роблю те, чого не хочу, то погоджуюся із Законом, що він добрий.
[Enter]
[Number] 17 [Number] Бо тепер уже не я це виконую, але гріх, який живе в мені.
[Enter]
[Number] 18 [Number] Адже знаю, що не живе в мені, тобто в моєму тілі, добро: бажання є в мені, але щоб виконувати це добро, того не [знаходжу].
[Enter]
[Number] 19 [Number] Тож не роблю те добре, яке хочу, але те недобре, якого не хочу, — те роблю.
[Enter]
[Number] 20 [Number] Якщо ж я роблю те, чого не хочу, то вже не я це роблю, а той гріх, який живе в мені.
[Enter]
[Number] 21 [Number] Отже, я відкриваю такий закон: коли я хочу робити добро, то зло налягає на мене.
[Enter]
[Number] 22 [Number]  За внутрішньою людиною я насолоджуюся Божим Законом,
[Enter]
[Number] 23 [Number]  та бачу інший закон у моїх членах, який воює із законом мого розуму й полонить мене законом гріха, що міститься в моїх членах.
[Enter]
[Number] 24 [Number]  Нещасна я людина! Хто визволить мене від цього тіла смерті?
[Enter]
[Number] 25 [Number]  Подяка Богові через Ісуса Христа, Господа нашого! Отже, я сам розумом служу Божому Законові, а тілом — законові гріха.