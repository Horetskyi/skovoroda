
[Number] 1 [Number] На закінчення. Про тих, які будуть змінені. Псалом Давида.
[Enter]
[Number] 2 [Number] Спаси мене, Боже, бо води досягли вже моєї душі.
[Enter]
[Number] 3 [Number] Я загруз у глибокому болоті — нема на чому стати. Я потрапив на морську глибочінь, і сильна буря налетіла на мене.
[Enter]
[Number] 4 [Number] Я втомився від крику, мій голос охрип, у моїх очах потемніло, а я все надіявся на мого Бога.
[Enter]
[Number] 5 [Number] Тих, які невідомо за що ненавидять мене, стало більше, ніж волосин на моїй голові. Набралися сили мої вороги, які безпідставно мене переслідують. Тоді я платив за те, чого не брав.
[Enter]
[Number] 6 [Number] Боже, Ти знаєш мою безумність, мої провини не приховані від Тебе.
[Enter]
[Number] 7 [Number] Хай через мене не будуть засоромлені ті, які з нетерпінням очікують Тебе, Господи, Господи сил! Хай через мене не вкриються ганьбою ті, котрі Тебе шукають, Боже Ізраїля!
[Enter]
[Number] 8 [Number] Адже за Тебе я переніс зневагу, соромом покрилося моє обличчя.
[Enter]
[Number] 9 [Number] Чужим я став для моїх братів, — чужинцем для синів моєї матері.
[Enter]
[Number] 10 [Number] Адже ревність до Твого дому з’їдає мене, на мене впали зневаги тих, які Тебе зневажають.
[Enter]
[Number] 11 [Number] Упокорив я свою душу постом, — та й це поставили мені в докір.
[Enter]
[Number] 12 [Number] Вдягаю мішковину замість одягу, — я став притчею для них.
[Enter]
[Number] 13 [Number] На мене наговорювали ті, які сидять при брамі, і ті, котрі п’ють вино, співали про мене.
[Enter]
[Number] 14 [Number] Але я зі своєю молитвою — до Тебе, Господи. Це слушний час, Боже! У великому Твоєму милосерді, у правді Твого спасіння вислухай мене.
[Enter]
[Number] 15 [Number] Спаси мене з трясовини, щоб я не загруз, аби визволитися мені від тих, які ненавидять мене, — від глибоких вод.
[Enter]
[Number] 16 [Number] Хай не накриє мене буря водою, не поглине мене глибінь, і хай не стулить наді мною своєї пащі безодня.
[Enter]
[Number] 17 [Number] Вислухай мене, Господи, бо Твоє милосердя добре. У багатстві Своїх щедрот зглянься наді мною.
[Enter]
[Number] 18 [Number] Не відверни Свого обличчя від Свого слуги, бо я в журбі; невідкладно вислухай мене.
[Enter]
[Number] 19 [Number] Зверни увагу на мою душу й визволи її; з огляду на моїх ворогів, врятуй мене.
[Enter]
[Number] 20 [Number] Адже Ти знаєш мою зневагу, сором мій і мою ганьбу. Перед Тобою всі ті, які завдають мені болю.
[Enter]
[Number] 21 [Number] Душа моя розраховувала на зневагу та страждання, тож я з нетерпінням чекав співчутливого, та не було, шукав утішителя — і не знайшов.
[Enter]
[Number] 22 [Number] Дали мені в їжу жовч, і в моїй спразі мене напоїли оцтом.
[Enter]
[Number] 23 [Number] Нехай їхня їжа, що перед ними, стане для них пасткою, відплатою і спокусою.
[Enter]
[Number] 24 [Number] Хай їм в очах потемніє, щоб не бачили, а їхню спину назавжди зігни.
[Enter]
[Number] 25 [Number] Вилий на них Свій гнів, нехай їх охопить обурення Твого гніву.
[Enter]
[Number] 26 [Number] Нехай стане їхнє житло пусткою, і в їхніх оселях хай не буде мешканця,
[Enter]
[Number] 27 [Number] бо вони переслідували того, кого Ти уразив, і біль моїх ран побільшили.
[Enter]
[Number] 28 [Number] Додай беззаконня до їхнього беззаконня, — хай не ввійдуть у Твою праведність.
[Enter]
[Number] 29 [Number] Хай будуть викреслені з книги живих, хай не будуть записані разом з праведними.
[Enter]
[Number] 30 [Number] Я — нещасний і страждаю, та спасіння Твого обличчя, Боже, мені допомогло.
[Enter]
[Number] 31 [Number] Прославлятиму Ім’я Боже піснею, звеличуватиму Його похвалою.
[Enter]
[Number] 32 [Number] І це буде угодне Богові більше, ніж молоде теля, в якого підростають роги й копита.
[Enter]
[Number] 33 [Number] Нехай убогі побачать і зрадіють. Шукайте Бога — і житиме ваша душа,
[Enter]
[Number] 34 [Number] бо Господь почув нужденних і не погордив в’язнями Своїми.
[Enter]
[Number] 35 [Number] Хай величають Його небеса, земля, море і все, що живе в них.
[Enter]
[Number] 36 [Number] Адже Бог врятує Сіон, і міста Юди будуть відбудовані; там оселяться й отримають їх у спадок.
[Enter]
[Number] 37 [Number] Нащадки Його рабів одержать це в спадщину, — ті, які люблять Його Ім’я, оселяться там.