Коли висохло озеро, Жаби й поскакали шукати для себе нове житло. Нарешті всі закричали: 
— Ох, яке розкішне озеро! Воно буде нашою вічною домівкою. 
І миттю плюснули в нього. 
— А я, — сказала з них одна, — жити маю намір в одному з джерел, які наводнюють ваше озеро. Бачу здалека затінений пагорб, який численні сюди потічки посилає. Там надію маю знайти для себе добре джерело. 
— А навіщо так, Тітонько? — спитала Молоденька. 
— А для того так, голубонько моя, що потічки можуть повернутися в інший бік, а ваше озеро може знову висохнути. Джерело для мене завжди надійніше за калюжу.