
[Number] 1 [Number]  Знай же, що в останні дні настануть скрутні часи.
[Enter]
[Number] 2 [Number]  Бо люди будуть самолюбні, грошолюбні, чванливі, горді, наклепники, батькам неслухняні, невдячні, нечестиві,
[Enter]
[Number] 3 [Number] недружелюбні, непримиренні, обмовники, нестримані, жорстокі, які не люблять добро,
[Enter]
[Number] 4 [Number]  зрадники, нахабні, бундючні, котрі більше люблять розкоші, ніж Бога,
[Enter]
[Number] 5 [Number]  які мають вигляд благочестя, але сили його відреклися. Таких уникай.
[Enter]
[Number] 6 [Number]  До них належать і ті, які прокрадаються в доми і полонять жінок, обтяжених гріхами й відданих різним пожадливостям;
[Enter]
[Number] 7 [Number]  вони завжди вчаться, та ніколи не можуть прийти до пізнання істини.
[Enter]
[Number] 8 [Number]  Як Янній та Ямврій протиставилися Мойсеєві, так само й ці противляться правді, — люди, які зітліли розумом, недосвідчені у вірі.
[Enter]
[Number] 9 [Number]  Але великого успіху вони не матимуть, бо їхнє безумство стане очевидним для всіх, як сталося і з тими.
[Enter]
[Number] 10 [Number]  Ти ж пішов слідом за моїм ученням, поведінкою, наміром, вірою, довготерпінням, любов’ю, витривалістю,
[Enter]
[Number] 11 [Number]  переслідуваннями, стражданнями, які мене спіткали в Антіохії, в Іконії, у Лістрах. Цих переслідувань я зазнав, та Господь від усіх мене визволив.
[Enter]
[Number] 12 [Number] Адже всі, хто в Ісусі Христі бажає жити благочестиво, будуть переслідувані.
[Enter]
[Number] 13 [Number]  А лихі люди і шахраї матимуть успіх у злому, обманюючи й самі будучи обмануті.
[Enter]
[Enter]
[Number] 14 [Number]  Ти ж тримайся того, чого ти навчився і що тобі довірено, пам’ятаючи, від кого ти навчився.
[Enter]
[Number] 15 [Number]  І ти змолоду знаєш Святе Писання, яке може тебе зробити мудрим для спасіння через віру в Ісуса Христа.
[Enter]
[Number] 16 [Number]  Усе Писання богонатхненне й корисне для навчання, для докору, для виправлення, для виховання в праведності,
[Enter]
[Number] 17 [Number]  щоби Божа людина була досконала, на всяке добре діло готова.