
[Number] 1 [Number] На закінчення, зі співом. Повчання Давида.
[Enter]
[Number] 2 [Number] Боже, прислухайся до моєї молитви, не відвертайся від мого благання,
[Enter]
[Number] 3 [Number] зглянься наді мною і вислухай мене. Смуток охопив мене в моїх роздумах, і я перелякався
[Enter]
[Number] 4 [Number] від голосу ворога і від гніту грішника, бо вони звалили на мене беззаконня і в гніві сповнилися люті на мене.
[Enter]
[Number] 5 [Number] Моє серце стурбоване в мені, і страх смерті напав на мене.
[Enter]
[Number] 6 [Number] Жах і трепет охопили мене, і темрява накрила мене.
[Enter]
[Number] 7 [Number] Тож я сказав: Хто би мені дав крила, наче в голубки, щоби полетіти мені й відпочити?
[Enter]
[Number] 8 [Number] Ось, втікаючи, пішов я далеко, та тинявся по пустелі.
[Enter](Музична пауза).
[Enter]
[Number] 9 [Number] Я очікував того, хто би врятував мене від малодушності й бурі.
[Enter]
[Number] 10 [Number] Потопи їх, Господи, і змішай їхню мову, бо я бачив беззаконня і лихослів’я в місті.
[Enter]
[Number] 11 [Number] Вдень і вночі будуть блукати вони навколо нього — по його мурах; беззаконня, біда й неправда посеред нього;
[Enter]
[Number] 12 [Number] не зникли з його площ здирство і обман.
[Enter]
[Number] 13 [Number] Якби ворог мене зневажав, я стерпів би! Якщо б ненависник мій вихвалявся переді мною, я заховався би від нього!
[Enter]
[Number] 14 [Number] Але ти, чоловіче, рівного зі мною духу, мій провідник і мій знайомий,
[Enter]
[Number] 15 [Number] з яким ми разом насолоджувалися стравами, у злагоді ходили до Божого дому!
[Enter]
[Number] 16 [Number] Нехай найде на них смерть, хай живими зійдуть в ад, бо лукавство є в їхніх поселеннях — посеред них.
[Enter]
[Number] 17 [Number] Я ж закликав до Бога, і Господь мене вислухав.
[Enter]
[Number] 18 [Number] Увечері, вранці й опівдні буду розказувати й оповідати, — і Він почує мій голос.
[Enter]
[Number] 19 [Number] Він у мирі визволить мою душу від тих, які підступають до мене, адже в багатьох обставинах вони були зі мною.
[Enter]
[Number] 20 [Number] Бог — Той, Хто перш віків, почує і впокорить їх.
[Enter](Музична пауза). Адже для них немає зміни — вони не побоялися Бога.
[Enter]
[Number] 21 [Number] Він простягнув руку Свою, щоб відплатити: вони зневажили Його завіт.
[Enter]
[Number] 22 [Number] Вони були розсіяні перед гнівом Його присутності, — Його серце наблизилося. Його слова масніші за олію, але то випущені стріли.
[Enter]
[Number] 23 [Number] Поклади ж на Господа свої турботи — і Він буде опікуватися тобою. Він не дасть праведному захитатися повік.
[Enter]
[Number] 24 [Number] А їх, Боже, Ти зведеш у яму тління. Кровожерні й підступні люди хай не доживуть до половини своїх днів. Я ж, Господи, надіюся на Тебе.