
[Number] 1 [Number] Я стану на моїй сторожі, вийду на камінь і погляну, щоб побачити, що говоритиме в мені й що відповім на моє картання. 
[Number] 2 [Number] Господь відповів і сказав мені: Напиши видіння ясно і на дошці, щоб за ним гнався той, хто читає. 
[Number] 3 [Number] Тому що видіння ще на час і прийде до кінця, і не намарно. Якщо забариться, почекай його, бо воно неодмінно прийде і не затримається. 
[Number] 4 [Number] Якщо відступиться, Моя душа не матиме вподобання в ньому. А праведний житиме з Моєї віри.
[Enter]
[Number] 5 [Number] Образливий і зневажливий же муж — хвалько, ніщо не закінчить той, хто, наче ад, поширив свою душу, і цей ненаситний, як смерть, і збере до себе всі народи, і прийме до себе всіх людей. 
[Number] 6 [Number] Хіба не візьмуть це все, як притчу проти нього і загадки, щоб розповідати про нього? І скажуть: Горе тому, хто множить собі те, що не є його. Аж доки? І тому, хто дуже обтяжує своє ярмо. 
[Number] 7 [Number] Бо раптово повстануть ті, що його кусають, і збудяться ті, що змовляються проти тебе, і будеш їм на пограбування. 
[Number] 8 [Number] Тому що ти пограбував численні народи, тебе пограбують усі народи, що залишилися, через кров людей, безбожність краю та міста і всіх, що в ньому живуть.
[Enter]
[Number] 9 [Number] О, хто збирає поганий збір для свого дому, щоб поставити на висоту своє гніздо, аби вирватися з руки злих. 
[Number] 10 [Number] Ти порадив сором для твого дому, ти поклав край численним народам, і твоя душа згрішила. 
[Number] 11 [Number] Тому що камінь зі стіни закричить, і жук з дерева це скаже. 
[Number] 12 [Number] Горе тому, хто будує місто кров’ю й готує місто неправедністю.
[Enter]
[Number] 13 [Number] Чи не це в Господа Вседержителя? І численні народи пропали у вогні, і численні народи знемоглися. 
[Number] 14 [Number] Адже земля наповниться пізнання Господньої слави, вона покриє їх, наче вода. 
[Number] 15 [Number] О, хто напоює свого ближнього мутним напоєм і споює, щоб поглянути на їхні печери. 
[Number] 16 [Number] Повноту безчестя замість слави пий, і ти і зрушся, і затрусися. Тебе обійшла чаша Господньої правиці, і зібрано безчестя на твою славу. 
[Number] 17 [Number] Тому що безбожність Лівану тебе покриє, і страждання від звірів тебе налякає, через кров людей, безбожність краю та міста і всіх, що в ньому живуть.
[Enter]
[Number] 18 [Number] Яка користь різьбленого, що його вирізьбили? Він виготовив його литтям, оманливу фантазію, бо той, хто зліпив, повірив у своє ліплення, щоби зробити глухого ідола. 
[Number] 19 [Number] Горе тому, хто каже до дерева: Отверезься, піднімися! — і до каменя: Піднесися вгору! І це є вигадка, бо це — литво із золота і срібла, і жодного духу в ньому немає! 
[Number] 20 [Number] А Господь у Своєму святому храмі! Нехай Його обличчя вшановує вся земля.