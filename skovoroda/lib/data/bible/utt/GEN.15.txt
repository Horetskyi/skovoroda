
[Number] 1 [Number] А після того, про що йшла мова, було до Аврама у видінні Господнє слово, що промовляло: Не бійся, Авраме, Я обороняю тебе. Твоя винагорода буде дуже велика. 
[Number] 2 [Number] Відказує Аврам: Владико, що мені даси? Адже я відходжу бездітним. А син Масека, який народився в моєму домі, він — із Дамаска, Елієзер. 
[Number] 3 [Number] Оскільки Ти не дав мені нащадків, — сказав Аврам, — то той, хто народився в моєму домі, — після мене стане спадкоємцем. 
[Number] 4 [Number] І тут же був до нього Божий голос, що промовляв: Не цей успадкує по тобі, а той, хто вийде з твого лона, — він стане твоїм спадкоємцем. 
[Number] 5 [Number] І вивів його надвір, і сказав йому: Поглянь на небо й порахуй зірки, — якщо зможеш їх порахувати. І продовжив: Таким буде твоє потомство.
[Enter]
[Number] 6 [Number] І повірив Аврам Богові — і це зараховано йому за праведність. 
[Number] 7 [Number] Господь сказав йому: Я — Бог, Який вивів тебе з країни халдейців, щоб дати тобі цю землю в спадщину. 
[Number] 8 [Number] Той же сказав: Владико Господи, як довідаюся, що успадкую її? 
[Number] 9 [Number] А Господь сказав йому: Візьми Мені трилітню ялівку, трилітню козу, трилітнього барана, горлицю і голуба. 
[Number] 10 [Number] Узяв він усе це для Нього, розсік навпіл і поклав кожну частину напроти іншої її половини, а птахів не порозсікав. 
[Number] 11 [Number] На ті розсічені частини позліталися птахи, тож Аврам сів біля них.
[Enter]
[Number] 12 [Number] При заході сонця на Аврама напав глибокий сон; і ось, на нього находить темний великий страх. 
[Number] 13 [Number] І було сказано Аврамові: Тож неодмінно знай, що твої нащадки будуть чужинцями — житимуть не на власній землі; їх зроблять рабами, заподіють їм зло і гнобитимуть їх чотириста років. 
[Number] 14 [Number] Та над народом, якому будуть рабами, Я здійсню суд. І після того вони прийдуть сюди з великим майном. 
[Number] 15 [Number] Ти ж відійдеш до своїх предків з миром, — будеш похований у глибокій старості. 
[Number] 16 [Number] А четверте покоління повернеться сюди, бо сьогодні ще не наповнилася міра беззаконня аморейців. 
[Number] 17 [Number] Коли заходило сонце, з’явилося полум’я; і ось: піч, що диміла, і вогненні спалахи пройшли між тими розсіченими частинами.
[Enter]
[Number] 18 [Number] У той день Господь уклав з Аврамом завіт, промовляючи: Твоїм нащадкам дам оцю землю: від Єгипетської ріки — до великої ріки, ріки Євфрат; — 
[Number] 19 [Number] кенейців, кенезейців, кедмонейців, 
[Number] 20 [Number] хетів, ферезейців, рафаїнців, 
[Number] 21 [Number] аморейців, ханаанців, евейців, ґерґесейців і євусейців.