[Italic]Із цього: "Зникають у марноті дні"⁶³. "Час відкупу... Відступіть і зрозумійте".[Italic]

[MainSection]
[Tab2] Ми тебе зовсім марнуєм,
[Tab2] О життя щасливий час!
[Tab2] Мов тягар на спині, чуєм,
[Tab2] Тратим марно повсякчас!

Наче прожитий час та й вернеться назад,
Наче ріки до своїх повернуться струмків,
Наче зможем життю хоч би рік ще додать,
Мов з безмежних життя в нас складається днів.

[Tab2] Тож для чого так бажаєм
[Tab2] Жити літ до вісімсот,
[Tab2] Коли ми життя збуваєм
[Tab2] На дурниць пустомолот?

Краще мить чесно жить, аніж день в мислях злих,
Краще в святі день пробуть, аніж безбожний рік,
Буде чистий хай рік, ліпш ніж десять брудних,
Краще десять корисних, аніж безплідний вік.

[Tab2] Кинь, о друже мій, безділля,
[Tab2] Дорожити варто днем,
[Tab2] Зразу ти берись до діла —
[Tab2] Час безслідно промайне!

Не наше то уже, що пройшло мимо нас,
Не наше, що принесе прийдешня пора,
Сущий день тільки наш, а не ранковий час,
Не знаєм, що принесе вечорова зоря.

[Tab2] Як не вмієш так-от жити,
[Tab2] Вивчи-бо фігуру ту!
[Tab2] Ах, не може умістити
[Tab2] Розум хитрість цю просту.

Знаю, наше життя сповнене брехунів,
Знаю, що вельми дурний у світі чоловік,
Знаю, чим більш прожив, тим більше подурнів,
Знаю, сліпий є той, що заклада собі вікᵃ.
[MainSection]

[Center] Кінець