
[Number] 1 [Number]  На той час тетрарх Ірод почув про Ісуса
[Enter]
[Number] 2 [Number]  і сказав своїм слугам: Це Іван Хреститель; він воскрес із мертвих, і тому чудеса діють у ньому!
[Enter]
[Number] 3 [Number]   Оскільки Ірод, схопивши Івана, зв’язав його й посадив до в’язниці через Іродіяду, дружину свого брата Филипа,
[Enter]
[Number] 4 [Number]  бо Іван говорив йому: Не годиться тобі її мати!
[Enter]
[Number] 5 [Number]  За ці слова Ірод хотів вбити його, та боявся народу, тому що Івана вважали пророком.
[Enter]
[Number] 6 [Number] Коли був день народження Ірода, дочка Іродіяди танцювала серед гостей і сподобалася Іродові;
[Enter]
[Number] 7 [Number] він з клятвою пообіцяв їй дати те, чого тільки не попросить.
[Enter]
[Number] 8 [Number] Вона ж, намовлена своєю матір’ю, сказала: Дай мені тут на полумиску голову Івана Хрестителя!
[Enter]
[Number] 9 [Number] Цар засмутився, але через клятву й тих, які сиділи, наказав дати,
[Enter]
[Number] 10 [Number] тож послав стяти голову Іванові у в’язниці.
[Enter]
[Number] 11 [Number] Голову принесли на полумиску та подали дівчині, а вона віднесла своїй матері.
[Enter]
[Number] 12 [Number]  І прийшли його учні, взяли тіло, поховали його та пішли й сповістили Ісуса.
[Enter]
[Number] 13 [Number]   Почувши це, Ісус відплив звідти човном у безлюдне місце й усамітнився; довідавшись про те, багато людей пішло за Ним пішки з міст.
[Enter]
[Number] 14 [Number]  Вийшовши, [Ісус] побачив багатьох людей, змилосердився над ними і оздоровив їхніх хворих.
[Enter]
[Enter]
[Number] 15 [Number] А як звечоріло, підійшли до Нього учні, та й кажуть: Тут місце пустинне і година вже пізня; відпусти людей, щоби пішли у села купити собі їсти.
[Enter]
[Number] 16 [Number]  Ісус же відповів їм: Не треба їм іти, ви дайте їм їсти!
[Enter]
[Number] 17 [Number]  Та вони говорять Йому: Маємо тут лише п’ять хлібів і дві риби.
[Enter]
[Number] 18 [Number] А Він сказав: Принесіть їх Мені сюди.
[Enter]
[Number] 19 [Number]  І, звелівши людям посідати на траві, узяв п’ять хлібів та дві риби, звернув погляд до неба, поблагословив і, переломивши, дав хліб учням, а учні — людям.
[Enter]
[Number] 20 [Number] І всі їли й наїлися, і назбирали залишків дванадцять повних кошиків.
[Enter]
[Number] 21 [Number] А тих, які їли, було близько п’яти тисяч чоловіків, не рахуючи жінок і дітей.
[Enter]
[Enter]
[Number] 22 [Number]  І зараз же звелів [Ісус Своїм] учням сісти в човна й плисти раніше за Нього на інший бік, а Він тим часом відпустить людей.
[Enter]
[Number] 23 [Number]  Відпустивши народ, піднявся Сам на гору, щоб молитися. Як звечоріло, Він залишався там на самоті.
[Enter]
[Number] 24 [Number]  Човен уже був далеко від берега; його кидали хвилі, бо дув супротивний вітер.
[Enter]
[Number] 25 [Number]  У четверту сторожу ночі [Ісус] попрямував до них, ідучи по морю.
[Enter]
[Number] 26 [Number]  А учні, побачивши, що Він іде по морю, жахнулися, кажучи, що це привид, і зі страху закричали.
[Enter]
[Number] 27 [Number] Зараз же сказав їм Ісус: Кріпіться, це Я, не бійтеся!
[Enter]
[Number] 28 [Number] Петро, озвавшись до Нього, сказав: Господи, коли це Ти, накажи, щоб я пройшов до Тебе по воді!
[Enter]
[Number] 29 [Number] Він же сказав: Іди! І, вийшовши із човна, Петро пішов по воді, щоб іти до Ісуса.
[Enter]
[Number] 30 [Number] Та, побачивши сильний вітер, злякався, почав тонути і закричав, гукаючи: Господи, спаси мене!
[Enter]
[Number] 31 [Number]  І зараз Ісус, простягнувши руку, схопив його, та й каже йому: Маловірний, чому ти засумнівався?
[Enter]
[Number] 32 [Number] Коли вони ввійшли до човна, вітер стих.
[Enter]
[Number] 33 [Number]  А ті, які були в човні, поклонилися Йому, кажучи: Ти насправді є Божий Син!
[Enter]
[Enter]
[Number] 34 [Number]  Перепливши, ступили на землю Генісаретську.
[Enter]
[Number] 35 [Number]  Упізнавши Його, люди цієї місцевості сповістили всю околицю, принесли до Нього всіх хворих
[Enter]
[Number] 36 [Number]  і благали Його, щоб тільки доторкнутися до краю Його одягу; і ті, хто доторкався, — одужували.