
[Number] 1 [Number] І згадав Бог Ноя, усіх звірів, усю худобу, усіх птахів і всіх плазунів, які були з ним у ковчезі, тож навів Бог вітер на землю, — і вода спинилася: 
[Number] 2 [Number] джерела безодні та загати небесні закрилися, і дощ перестав лити з неба. 
[Number] 3 [Number] Вода почала спадати й сходити із землі, — після ста п’ятдесяти днів почала спадати та зменшуватися вода. 
[Number] 4 [Number] А сьомого місяця, двадцять сьомого дня місяця ковчег сів на Араратських горах. 
[Number] 5 [Number] Вода ж, відступаючи, спадала до десятого місяця. А одинадцятого місяця, першого дня місяця, з’явилися вершини гір.
[Enter]
[Number] 6 [Number] І сталося, що після сорока днів відчинив Ной віконце ковчега, яке зробив, 
[Number] 7 [Number] і випустив крука, щоби побачити, чи відступила вода. І вилетівши, той не повернувся, доки не висохла вода наповерхні землі. 
[Number] 8 [Number] А після нього він послав голубку, щоби побачити, чи зійшла вода з поверхні землі. 
[Number] 9 [Number] Та голубка, не знайшовши спочинку для своїх ніг, повернулася до нього, до ковчега, бо вода була на всій поверхні всієї землі; простягнувши свою руку, він узяв і впустив її до себе в ковчег.
[Enter]
[Number] 10 [Number] Почекавши ще наступних сім днів, він знову послав голубку з ковчега; 
[Number] 11 [Number] під вечір голубка повернулася до нього, вона мала у своєму дзьобі оливкову галузку з листям. Тож дізнався Ной, що зійшла вода із землі. 
[Number] 12 [Number] І, почекавши ще інших сім днів, знову послав голубку, і вона вже більше до нього не повернулася. 
[Number] 13 [Number] І сталося на шістсот першому році життя Ноя, першого місяця, першого дня місяця: зійшла вода із землі. Тож розкрив Ной верх ковчега, якого зробив, і побачив, що зійшла вода з поверхні землі. 
[Number] 14 [Number] А другого місяця, двадцять сьомого дня місяця земля висохла.
[Enter]
[Number] 15 [Number] І звернувся Господь Бог до Ноя, кажучи: 
[Number] 16 [Number] Вийдіть з ковчега: ти, твоя дружина, твої сини і дружини твоїх синів із тобою! 
[Number] 17 [Number] І всіх звірів, які з тобою, кожну істоту — від птахів аж до худоби, і всіх плазунів, які повзають по землі, — виведи із собою. Тож зростайте і розмножуйтеся на землі. 
[Number] 18 [Number] І вийшов Ной та його дружина, його сини та дружини його синів із ним, 
[Number] 19 [Number] і всі звірі, уся худоба, усякий птах і всякий плазун, який рухається по землі: за своїм родом вони вийшли з ковчега.
[Enter]
[Number] 20 [Number] І збудував Ной жертовник Богові. Він узяв з усієї чистої худоби та з усіх чистих птахів і приніс всепалення на жертовнику. 
[Number] 21 [Number] І сприйняв Господь Бог приємний запах, і сказав Господь Бог, розкаявшись: Не буду більше проклинати землю через діла людей, бо розум людини пильно звернений до зла змолоду; тому більше не знищуватиму кожну живу істоту, так, як Я вчинив. 
[Number] 22 [Number] У всі дні землі сівба і жнива, холод і спека, літо і весна, день і ніч не припиняться.