
[Number] 1 [Number] Після цього Йов відкрив свої уста 
[Number] 2 [Number] і прокляв свій день, кажучи: 
[Number] 3 [Number] Нехай пропаде день, в який я народився, і ніч, в яку сказали: Ось хлоп’я! 
[Number] 4 [Number] Нехай буде той день темрявою, і нехай Господь згори його не шукає, і хай не зійде світло на нього. 
[Number] 5 [Number] Нехай же його охопить темрява і тінь смерті, нехай на нього надійде морок. 
[Number] 6 [Number] Нехай буде проклятим день і та ніч, нехай понесе його темрява. Хай не буде днем року, і хай не буде зарахований до днів місяця. 
[Number] 7 [Number] Але нехай та ніч буде болем, і хай не прийде на неї веселість чи радість. 
[Number] 8 [Number] Але нехай прокляне її той, хто проклинає той день, той, хто бажає заволодіти великим китом. 
[Number] 9 [Number] Хай потемніють зорі тієї ночі, нехай залишиться темною і до світання хай не прийде, і хай не побачить ранкової зорі, як сходить, 
[Number] 10 [Number] тому що не замкнула дверей лона моєї матері. Бо відняло би біль від моїх очей. 
[Number] 11 [Number] Чому ж я не помер у лоні, а вийшов з лона, і чому я відразу не помер? 
[Number] 12 [Number] Чому ж мене зустріли коліна? Чому ж я ссав груди? 
[Number] 13 [Number] Тепер же, лігши, мовчав би я, і, заснувши, спочив би я 
[Number] 14 [Number] із царями, радниками землі, які хвалилися мечами, 
[Number] 15 [Number] чи з володарями, у кого багато золота, які наповнили свої доми сріблом, 
[Number] 16 [Number] чи наче покидьок, який виходить з лона матері, чи наче немовлята, які не побачили світла. 
[Number] 17 [Number] Там безбожні спалили гнів люті, там спочили змучені тілом. 
[Number] 18 [Number] Спільно старі не почули голосу збирача податків. 
[Number] 19 [Number] Там є малий, великий і раб, який боявся свого володаря. 
[Number] 20 [Number] Чому ж дано світло тим, хто в гіркоті, і життя — тим, хто в душевних болях, 
[Number] 21 [Number] які бажають смерті й не осягають, копають, наче за скарбами, 
[Number] 22 [Number] і дуже радими стали б, якщо би здобули? 
[Number] 23 [Number] Смерть для чоловіка — спочинок, бо замкнув Бог довкруги нього. 
[Number] 24 [Number] Бо стогін приходить перед моєю їжею, і я ллю сльози, огорнений страхом. 
[Number] 25 [Number] Бо страх, над яким я роздумував, прийшов на мене, і той, кого я боявся, зустрів мене. 
[Number] 26 [Number] Я не був у мирі й не замовк, і я не спочив, а на мене прийшов гнів.