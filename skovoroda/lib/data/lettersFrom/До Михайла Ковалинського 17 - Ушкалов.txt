[Center] Григорій Савич
[Center] бажає своєму Михайлові радуватися в Господі!

О, солодка дорога життя, коли твоя совість чиста!
[Tab3] Мед-бо аттичний тоді кращий нектару й амброзії!
Тóму веселе лице, тóму чоло прикрашає надія жива,
[Tab3] Тóму-то в добрих людей завжди є стільки радощів!
Їх не лишає надія в хворобі чи навіть у смерті,
[Tab3] Навіть уже як умруть, в них на обличчях радість.
О, мій Михайле, Михайле! В юності будь безгрішним,
[Tab3] Господу станеш тоді нашому ти облюбленцем.
О, не шукай же добра вищого поза собою:
[Tab3] Каже Христос, що [Italic]Царство[Italic] Боже у нас самих¹¹⁵.

[Indent] Нагоду до написання цього вірша дав сьогоднішній день [Italic]во святих отця нашого[Italic] Івана Златоуста; надсилаю тобі в подарунок такий його золотий вислів:
[Indent] Οὐδὲν ἡμᾶς οὕτως εὐφραίνειν οἴωθεν, ὡς τὸ συνειδὸς καθαρὸν, καὶ ἐλπίδες ἀγαθαί.
[Indent] “Ніщо зазвичай не приносить нам такої радості, як чиста совість та добрі сподівання”.
[Center] Прощай, найдорожчий!