Африканський олень часто харчується зміями. Один, нажершись досита їх і не витримуючи всередині спраги, що палила його отрутою, хутчіше за птахів ополудні помчав на джерела водні та на гори високі. Тут побачив Верблюда, який пив у потічку каламутну воду. 
— Куди поспішаєш, пане Роганю? — озвався Верблюд. Напийся зі мною з цього струмочка. 
Олень відповів, що він каламутноï пити з насолодою не може. 
— То ж то ваша братія надміру ніжна та манірна. А я навмисно збовтую: для мене каламутна найсолодша. 
— Вірю, — сказав Олень. — Але я народжений пити лише найпрозорішу з джерела воду. Сей мене потічок доведе до самої своєї голови. Бувай, пане Горбаню.