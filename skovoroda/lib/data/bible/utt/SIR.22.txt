
[Number] 1 [Number] Лінивий прирівняний до нечистого каменя, і кожний сичатиме на його безчестя. 
[Number] 2 [Number] Лінивого прирівняли до купи гною, кожний, хто підносить його, стрясе рукою. 
[Number] 3 [Number] Сором батьків — у народженні не настановленого, а дочка — на втрату. 
[Number] 4 [Number] Розумна дочка успадкує її чоловіка, а та, що себе соромить, — на смуток тому, хто породив. 
[Number] 5 [Number] Батька і чоловіка соромить смілива, і обома буде в непошані. 
[Number] 6 [Number] Невчасна розповідь — музика під час плачу, а биття і напоумлення — мудрість у кожний час. 
[Number] 7 [Number] Діти, що в доброму житті мають їжу, заховають нешляхетність власних батьків. 
[Number] 8 [Number] Діти, що вихваляються погордою і невихованістю, опоганюють шляхетність свого роду. 
[Number] 9 [Number] Хто повчає безумного, — він, як той, що зліплює черепки, чи той, що будить сплячого з глибокого сну. 
[Number] 10 [Number] Хто розповідає тому, хто дрімає, — наче хто розповідає дурному, і на кінець він скаже: Що є? 
[Number] 11 [Number] Над мертвим — плач, бо він втратив світло, і над дурним — плач, бо втратив розум. Солодкий плач над мертвим, бо він спочив, а життя дурного гірше від смерті. 
[Number] 12 [Number] Плач над мертвим — сім днів, а над дурним і безбожним — усі дні його життя. 
[Number] 13 [Number] Не множ слово з безумним і не ходи до нерозумного. Бо він, будучи нерозумним, зневажить усе, що твоє. Стережися його, щоб ти не мав труду і не опоганився в його зрушенні. Відхилися від нього, і знайдеш спочинок, і не будеш змучений його безумністю. 
[Number] 14 [Number] Що тяжче від свинцю? І яке його ім’я, хіба не дурний? 
[Number] 15 [Number] Легше нести пісок, сіль і залізну руду, ніж безумного чоловіка.
[Enter]
[Number] 16 [Number] Дерев’яна в’язь, злучена в будові, під час трясіння не розійдеться. Так серце, зміцнене розумною порадою, у часі не налякається. 
[Number] 17 [Number] Серце, основане на пізнанні розуму, — як прикраса-ліпка тинькованої стіни. 
[Number] 18 [Number] Камінчики, що лежать на висоті напроти вітру, не встояться. Так боязливе серце безумного в роздумуванні не встоїть проти всякого страху.
[Enter]
[Number] 19 [Number] Хто вколовся в око, видасть сльози, а хто вколовся в серце, виказує розуміння. 
[Number] 20 [Number] Хто кидає камінь на птахів, їх відлякує, а хто зневажає друга, той розірве дружбу. 
[Number] 21 [Number] Якщо витягнеш меча проти друга, не трать надії, бо є поворот. 
[Number] 22 [Number] Якщо відкриєш уста проти друга, не бійся, бо є переміна. Лише від погорди, гордості, відкриття тайни і рани омани, — від цих втече кожний друг. 
[Number] 23 [Number] Придбай надію в бідноті з ближнім, щоб ти разом наситився його благами. У час скорботи залишайся з ним, щоб ти успадкував у його спадку. Не будь тим, що постійно не зважає на записане, і не дивуйся багатому, що не має розуму. 
[Number] 24 [Number] Перед вогнем — подих з печі й дим: так зневаги — перед кров’ю. 
[Number] 25 [Number] Не застидаюся оборонити друга і не сховаюся від його обличчя, 
[Number] 26 [Number] і якщо мені припаде через нього зло, кожний, хто чує, берегтиметься від нього.
[Enter]
[Number] 27 [Number] Хто дасть сторожу моїм устам і розумну печать моїм губам, щоб я не впав через них, і мій язик мене не погубив?