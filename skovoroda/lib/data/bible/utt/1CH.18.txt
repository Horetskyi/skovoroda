
[Number] 1 [Number] І сталося після цього, що Давид розгромив филистимців, прогнав їх і захопив Ґет та його села з руки филистимців. 
[Number] 2 [Number] Він розгромив Моава, і Моав був рабом Давида, який приносив данину. 
[Number] 3 [Number] І Давид побив Адраазара, царя Суви Імата, коли він ішов накласти свою руку на ріку Євфрат. 
[Number] 4 [Number] Давид захопив у них тисячу колісниць, сім тисяч коней і двадцять тисяч чоловік піхоти. І Давид розбив усі колісниці, і залишилося з них сто колісниць. 
[Number] 5 [Number] З Дамаска прийшли сирійці, щоб допомогти Адраазарові, цареві Суви, і Давид побив із сирійців двадцять дві тисячі чоловік. 
[Number] 6 [Number] У Сирії, що біля Дамаску, Давид поставив загін, і вони були Давидові слугами, які приносили данину, і Господь спасав Давида в усіх походах, куди він ходив. 
[Number] 7 [Number] І Давид узяв золоті нашийники, які були на рабах Адраазара, і приніс їх у Єрусалим. 
[Number] 8 [Number] З Метавехи і з вибраних міст Адраазара Давид захопив дуже багато міді. З неї Соломон зробив мідне море, стовпи і мідний посуд.
[Enter]
[Number] 9 [Number] І Тоа, цар Імата, почув, що Давид розгромив усе військо Адраазара, царя Суви, 
[Number] 10 [Number] і послав Ідурама, свого сина, до царя Давида просити в нього те, що для миру, і щоб поблагословити його за те, що воював з Адраазаром і розгромив його, бо Тоа був чоловіком-ворогом Адраазара, тож він послав весь срібний і золотий посуд. 
[Number] 11 [Number] І Давид посвятив це для Господа разом зі сріблом і золотом, яке взяв з усіх народів, з Ідумеї, Моава, із синів Аммона, з филистимців і з Амалика. 
[Number] 12 [Number] І Авесса, син Саруї, розгромив Ідумею в Долині солі — вісімнадцять тисяч, 
[Number] 13 [Number] і розмістив у долині військову частину. І всі ідумейці були слугами Давида. І Господь спасав Давида в усіх походах, куди він ходив.
[Enter]
[Number] 14 [Number] Давид царював над усім Ізраїлем і чинив суд і справедливість усьому своєму народові. 
[Number] 15 [Number] Йоав, син Саруї, був над військом, Йосафат, син Ахілуда, — літописцем, 
[Number] 16 [Number] Садок, син Ахітова, і Ахімелех, син Авіятара, — священиками, Суса — писарем, 
[Number] 17 [Number] Ванея, син Йодаї, — над хереттійцями і фелеттійцями, а сини Давида — першими заступниками царя.