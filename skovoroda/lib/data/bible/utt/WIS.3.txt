
[Number] 1 [Number] А душі праведних — у Божій руці, і до них не доторкнеться мука. 
[Number] 2 [Number] В очах безумних здавалося, що вони померли, і їхній відхід вважався злом, 
[Number] 3 [Number] і відхід від нас — за знищення, а вони є в мирі. 
[Number] 4 [Number] Бо хоч і на виду людей приймають муку, їхня надія сповнена безсмертя. 
[Number] 5 [Number] І трохи карані одержать велике добро, адже Бог їх випробував і знайшов їх гідними Себе. 
[Number] 6 [Number] Він випробував їх, як золото в горнилі, та прийняв їх, як жертви всепалення. 
[Number] 7 [Number] І в час їхнього відвідання засяють і побіжать, як іскри по стеблі.
[Enter]
[Number] 8 [Number] Судитимуть народи і пануватимуть над народами, і їхній Господь зацарює навіки. 
[Number] 9 [Number] Ті, що на Нього поклали надію, зрозуміють правду, і вірні в любові залишаться при Ньому. Бо милість і милосердя — в Його преподобних, і відвідини — в Його вибранцях. 
[Number] 10 [Number] А безбожні за задуманим матимуть кару, — ті, що знехтували праведним і відступили від Господа. 
[Number] 11 [Number] Адже той, хто погорджує мудрістю і напоумленням, нещасний, і марна їхня надія, і труди без користі, і даремні їхні діла. 
[Number] 12 [Number] Їхні жінки — безумні, і їхні діти — погані, їхній рід — проклятий. 
[Number] 13 [Number] Бо блаженна не опоганена неплідна, яка не знала ліжка в проступку, бо матиме плід у відвідинах душ, 
[Number] 14 [Number] і євнух, який не вчинив рукою беззаконня і не задумав зло проти Господа, бо Йому буде дана вибрана милість віри і дуже приємний спадок у храмі Господа.
[Enter]
[Number] 15 [Number] Адже плід добрих діл — славний, і корінь розумності — неруйнівний. 
[Number] 16 [Number] А діти перелюбників не будуть досконалими, і насіння з беззаконного ложа пропаде. 
[Number] 17 [Number] Бо якщо й будуть жити довго, вважатимуться за ніщо, і в кінці їхня старість буде без пошани. 
[Number] 18 [Number] Якщо швидко переставляться, не мають надії, ані радості в дні пізнання. 
[Number] 19 [Number] Бо поганий кінець неправедного роду.