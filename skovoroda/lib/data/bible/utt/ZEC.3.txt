
[Number] 1 [Number] І Він мені показав Ісуса, великого священика, що стояв перед обличчям Господнього ангела, і диявол стояв по його правиці, щоб йому протидіяти. 
[Number] 2 [Number] І промовив Господь до диявола: Забороняє тобі Господь, дияволе, і забороняє тобі Господь, Той, Хто вибрав Єрусалим! Хіба ось це не як палаюча головешка, витягнена з вогню? 
[Number] 3 [Number] А Ісус був одягнений у забруднений одяг і стояв перед обличчям ангела. 
[Number] 4 [Number] І Він відповів, і сказав тим, що стояли перед Його обличчям, кажучи: Зніміть з нього брудний одяг! І сказав йому: Ось Я забрав твої беззаконня. І одягніть його в довгий одяг, 
[Number] 5 [Number] і надіньте чистий клобук на його голову! Тож одягнули його в одяг і наділи чистий клобук на його голову, а Господній ангел стояв.
[Enter]
[Number] 6 [Number] І Господній ангел свідчив до Ісуса, кажучи: 
[Number] 7 [Number] Так говорить Господь Вседержитель: Якщо ходитимеш по Моїх дорогах, і якщо зберігатимеш Мої приписи, то ти розсуджуватимеш Мій дім. І якщо збережеш Мій двір, то дам тобі тих, що ходять посеред цих, що стоять. 
[Number] 8 [Number] Тож послухай, Ісусе, великий священику, ти і твої ближні, що сидять перед твоїм обличчям, бо ж ви — мужі-провидці. Бо ось Я веду Мого раба Схід. 
[Number] 9 [Number] Тому що камінь, який Я дав перед обличчям Ісуса, на одному камені є сім очей. Ось Я копаю рів, — говорить Господь Вседержитель, — і висліджу всяку неправедність тієї землі в один день. 
[Number] 10 [Number] У той день, — говорить Господь Вседержитель, — скличете кожний свого ближнього під виноградник і під смоківницю.