На кінець цього: "Бо ми не маємо боротьби проти крові та тіла" ⁴¹. "Потопчеш ти лева та змія" ⁴⁶. "Візьміть... меча духовного, який є слово Боже" ⁴⁹

[MainSection]
Ах ти, нудьго проклята! О докучлива печаль!
Гризеш мене затята, я к міль плаття чи ржа сталь.
Ах ти, скуко, ах ти, муко, люта муко!
Де не буду, все з тобою всюди всякий час.
Ти, як риба з водою, завжди біля нас.
Ах ти, скуко, ах ти муко, люта муко!

Звіряку злу заколеш, коли візьмеш гострий ніж,
Нуди ніяк не збореш, хоч меч добре свій сталиш.
Ах ти, скуко, ах ти, муко, люта муко!
Добросердечнеє слово коле звірів цих,
Увійти воно готове до думок твоїх.
Ах ти, скуко, ах ти, муко, люта муко!

Христе, ти меч верховний, а піхви — плоть повсякчас!
Почуй наш крик, сліз повний, милуй у звірах цих нас!
Ах ти, скуко, ах ти, муко, люта муко!
Голос нам з неба солодкий буде провіщать,
Як блискавка, полк бридотний звірів буде гнать.
Геть ти, скуо, геть ти, муко, з димом, з чадом!
[MainSection]

[Center] Складена 1758 року в степах переяславських, у селі Ковраї⁵⁰

[Center] Кінець