
[Number] 1 [Number]  Кожний, хто вірить, що Ісус — це Христос, той народився від Бога. І кожний, хто любить Того, Хто народив, любить і Того, Хто народився від Нього.
[Enter]
[Number] 2 [Number]  З того дізнаємося, що ми любимо дітей Божих, коли любимо Бога та виконуємо Його заповіді.
[Enter]
[Number] 3 [Number]  Бо це любов до Бога — дотримуватися Його заповідей! А Його заповіді не тяжкі.
[Enter]
[Number] 4 [Number]  Адже кожний, хто народився від Бога, перемагає світ. А перемога, що перемогла світ, — це наша віра!
[Enter]
[Number] 5 [Number]  А хто перемагає світ, як не той, хто вірить, що Ісус є Божий Син?
[Enter]
[Number] 6 [Number]  Той, хто прийшов водою та кров’ю, [та Духом], — це Ісус Христос. Не самою водою, але водою і кров’ю! І Дух є Тим, Хто свідчить про Нього, бо Дух — то істина.
[Enter]
[Enter]
[Number] 7 [Number] Тому що Тих, які свідчать [на небі], є троє: [Отець, Слово і Дух Святий; і Ці троє — одно].
[Enter]
[Number] 8 [Number] [І троє свідчать на землі:] Дух, вода і кров; і ці троє — одно.
[Enter]
[Number] 9 [Number]  Коли ми приймаємо людське свідчення, то свідчення Боже є більшим. Адже це — свідчення Бога, Який засвідчив про Свого Сина.
[Enter]
[Number] 10 [Number]  Хто вірить у Божого Сина, той має свідчення в собі. Хто не вірить Богові, той зробив Його неправдомовцем, бо не повірив у свідчення, яким Бог засвідчив про Свого Сина.
[Enter]
[Enter]
[Number] 11 [Number]  А свідчення це, що Бог дав нам вічне життя, і це життя — в Його Сині.
[Enter]
[Number] 12 [Number]  Хто має Сина, той має життя; хто не має Божого Сина, той не має життя.
[Enter]
[Number] 13 [Number]  Ось це я написав вам, [віруючим в Ім’я Божого Сина], щоб ви знали, що віруючи в Ім’я Божого Сина, маєте вічне життя.
[Enter]
[Number] 14 [Number]  І це та відвага, яку маємо до Нього, що коли чогось попросимо згідно з Його волею, Він вислуховує нас!
[Enter]
[Number] 15 [Number] А коли знаємо, що слухає нас, — чого б тільки ми не попросили, — то знаємо, що одержуємо те, чого просили в Нього.
[Enter]
[Enter]
[Number] 16 [Number]  Коли хто побачить свого брата, який грішить гріхом не на смерть, нехай молиться, — і дасть йому життя, — тим, які грішать не на смерть. Є гріх на смерть; не кажу, щоби про нього молитися.
[Enter]
[Number] 17 [Number]  Кожна несправедливість є гріхом; та є гріх не на смерть.
[Enter]
[Number] 18 [Number]  Знаємо, що кожний, хто народився від Бога, не грішить. Адже хто народився від Бога, береже себе, і лукавий не торкається його.
[Enter]
[Number] 19 [Number]  Знаємо, що ми — від Бога, і що весь світ перебуває в злі.
[Enter]
[Number] 20 [Number]  Знаємо, що Божий Син прийшов і дав нам розуміння, щоб ми пізнали Істинного і перебували в Істинному — в Його Сині Ісусі Христі. Він є істинний Бог і вічне життя.
[Enter]
[Number] 21 [Number]  Дітоньки, остерігайтеся ідолів! [Амінь].