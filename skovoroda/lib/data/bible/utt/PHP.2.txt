
[Number] 1 [Number]  Отже, коли є якась втіха в Христі, коли є якась відрада в любові, коли є якась спільність духа, коли є якесь милосердя і щедрість,
[Enter]
[Number] 2 [Number]  доповніть мою радість, щоб ви думали те саме, мали ту саму любов, були однодушні й однієї думки.
[Enter]
[Number] 3 [Number]  Нічого не робіть наперекір чи з марнославства, але в покорі вважайте одне одного більшим за себе.
[Enter]
[Number] 4 [Number]  Нехай кожний дбає не про себе, а про інших.
[Enter]
[Number] 5 [Number]  Плекайте в собі ті самі думки, що й у Христі Ісусі.
[Enter]
[Number] 6 [Number]  Він, маючи Божу природу, не вважав посяганням бути рівним Богові,
[Enter]
[Number] 7 [Number]  але понизив Самого Себе, прийнявши образ раба, постав у подобі людини і з вигляду був як людина;
[Enter]
[Number] 8 [Number]  Він упокорив Себе, був слухняним аж до смерті, і до смерті хресної.
[Enter]
[Number] 9 [Number]  Тому Бог надзвичайно звеличив Його та дав Йому Ім’я, яке вище всякого іншого імені,
[Enter]
[Number] 10 [Number]  аби перед Ім’ям Ісуса поклонилося кожне коліно — і піднебесних, і земних, і підземних;
[Enter]
[Number] 11 [Number]  і щоб кожною мовою для слави Бога Отця було визнано, що Ісус Христос — це Господь.
[Enter]
[Enter]
[Number] 12 [Number]  Тому, мої любі, так як ви завжди були слухняні, не тільки коли я був присутній, але значно більше тепер, коли я відсутній, зі страхом і трепетом звершуйте своє спасіння.
[Enter]
[Number] 13 [Number]  Адже то Бог за Своєю доброю волею викликає у вас і бажання, і дію.
[Enter]
[Number] 14 [Number]  Усе робіть без нарікань і сумніву,
[Enter]
[Number] 15 [Number]  щоб ви, непорочні та чисті, були бездоганними Божими дітьми серед лукавого й розбещеного роду, серед якого ви сяєте, мов світила у світі,
[Enter]
[Number] 16 [Number]  дотримуючи слово життя мені для похвали в день Христа, що я недаремно біг, недаремно трудився.
[Enter]
[Number] 17 [Number]  Та хоч і приношу себе на служіння і в жертву вашої віри, я радію і веселюся разом з усіма вами.
[Enter]
[Number] 18 [Number]  Так само й ви радійте та веселіться разом зі мною.
[Enter]
[Number] 19 [Number]  Маю в Господі Ісусі надію незабаром послати до вас Тимофія, щоб і я заспокоївся духом, довідавшись, що з вами.
[Enter]
[Number] 20 [Number]  Оскільки я не маю нікого іншого з такою ж душею, хто би щиріше дбав про вас,
[Enter]
[Number] 21 [Number] адже всі шукають свого, а не того, що належить Ісусу Христу.
[Enter]
[Number] 22 [Number]  Його ж досвідченість ви знаєте, що він, наче син батькові, послужив мені для Євангелія.
[Enter]
[Number] 23 [Number] Надіюся послати його, як тільки довідаюся, що буде зі мною.
[Enter]
[Number] 24 [Number]  Але переконаний у Господі, що й сам незабаром прийду.
[Enter]
[Number] 25 [Number]  Вважав за потрібне послати до вас Епафродита — мого брата, помічника і співвоїна, а вашого посланця і служителя в моїй потребі.
[Enter]
[Number] 26 [Number] Адже він побивався за всіма вами й був дуже стривожений, оскільки ви почули, що він захворів.
[Enter]
[Number] 27 [Number] Бо він захворів і був при смерті, але Бог помилував його, і не тільки його, а й мене, щоб я не мав смутку за смутком.
[Enter]
[Number] 28 [Number] Тому я швидко послав його, аби, побачивши його, ви знову зраділи, та щоб і я не страждав.
[Enter]
[Number] 29 [Number]  Прийміть же його в Господі з повною радістю і шануйте таких,
[Enter]
[Number] 30 [Number]  бо він за справу Христа був близько до смерті, наражаючи своє життя на небезпеку, аби доповнити недостаток вашого служіння для мене.