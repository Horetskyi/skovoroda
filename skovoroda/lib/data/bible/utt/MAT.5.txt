
[Number] 1 [Number]   Побачивши юрбу, Ісус вийшов на гору; коли Він сів, до Нього підійшли Його учні.
[Enter]
[Number] 2 [Number]  І, відкривши Свої уста, Він навчав їх, промовляючи:
[Enter]
[Number] 3 [Number]  Блаженні убогі духом, бо їхнє Царство Небесне.
[Enter]
[Number] 4 [Number]  Блаженні ті, хто плаче, бо вони будуть потішені.
[Enter]
[Number] 5 [Number]  Блаженні лагідні, бо вони успадкують землю.
[Enter]
[Number] 6 [Number]  Блаженні голодні й спраглі праведності, бо вони наситяться.
[Enter]
[Number] 7 [Number]  Блаженні милосердні, бо вони помилувані будуть.
[Enter]
[Number] 8 [Number]  Блаженні чисті серцем, бо вони Бога побачать.
[Enter]
[Number] 9 [Number]  Блаженні миротворці, бо вони синами Божими названі будуть.
[Enter]
[Number] 10 [Number]  Блаженні переслідувані за праведність, бо їхнє Царство Небесне.
[Enter]
[Number] 11 [Number]  Блаженні ви, коли будуть вас зневажати та переслідувати, і наговорюватимуть на вас усяке лукаве [слово], обмовляючи вас за Мене.
[Enter]
[Number] 12 [Number]  Радійте й веселіться, бо велика нагорода ваша на небесах, адже так само переслідували пророків, які були перед вами.
[Enter]
[Enter]
[Number] 13 [Number]  Ви — сіль землі. Якщо сіль втратить силу, то як зробити її солоною? Нінащо вона вже не буде більше придатна, хіба щоб викинути геть, аби топтали її люди.
[Enter]
[Number] 14 [Number]  Ви — світло для світу. Не можна сховати міста, що стоїть на горі.
[Enter]
[Number] 15 [Number]  І не запалюють світильника, аби поставити його під посудину, але ставлять на свічник, щоби світив усім, хто в домі.
[Enter]
[Number] 16 [Number]  Тож нехай сяє ваше світло перед людьми, щоб вони побачили ваші добрі діла й прославили Отця вашого, Який на небесах.
[Enter]
[Enter]
[Number] 17 [Number]  Не думайте, що Я прийшов відмінити Закон або Пророків. Я не прийшов відмінити, але сповнити.
[Enter]
[Number] 18 [Number]  Запевняю вас: доки будуть існувати небо й земля, жодна йота, жодна риска із Закону не зникне, — усе збудеться.
[Enter]
[Number] 19 [Number]  Якщо хтось порушить одну із цих найменших заповідей і так навчить людей, — він найменшим назветься в Царстві Небесному, а хто виконає і навчить, той великим назветься в Царстві Небесному.
[Enter]
[Number] 20 [Number]  Тож кажу вам, що коли ваша праведність не перевищить праведності книжників і фарисеїв, то не ввійдете до Царства Небесного.
[Enter]
[Enter]
[Number] 21 [Number]  Ви чули, що було сказано прадавнім: Не вбивай, а коли хто вб’є, той підлягає суду.
[Enter]
[Number] 22 [Number]  А Я кажу вам, що кожний, хто гнівається на брата свого [безпідставно], підпадає під суд. Якщо хто скаже на свого брата: рака (виродок), — той підлягає верховному суду. А хто скаже: дурний, — той підпадає під вогняну геєну.
[Enter]
[Number] 23 [Number]  Отже, якщо принесеш свій дар до жертовника і там пригадаєш, що твій брат має щось проти тебе,
[Enter]
[Number] 24 [Number] залиши там свій дар перед жертовником, піди спершу помирися зі своїм братом, а тоді вже приходь і принось свій дар.
[Enter]
[Number] 25 [Number]   Домовляйся швидко зі своїм противником, доки ти з ним на дорозі, щоби противник не видав тебе судді, а суддя [тебе не видав] слузі й не кинули тебе до в’язниці.
[Enter]
[Number] 26 [Number]  Запевняю тебе: не вийдеш звідти, доки не віддаси останнього кодранта.
[Enter]
[Enter]
[Number] 27 [Number]  Ви чули, що було сказано: Не чини перелюбу.
[Enter]
[Number] 28 [Number]  А Я кажу вам, що кожний, хто погляне на жінку, щоби пожадати її, той уже вчинив перелюб з нею у своєму серці.
[Enter]
[Number] 29 [Number]  Якщо ж твоє праве око спокушає тебе, — вийми його і кинь геть від себе, бо краще для тебе, щоби пропав один із твоїх членів, аніж щоб усе твоє тіло було вкинуте до геєни [вогняної].
[Enter]
[Number] 30 [Number]  І якщо твоя права рука спокушає тебе, — відрубай її і кинь геть від себе, бо краще для тебе, щоби загинув один із твоїх членів, аніж щоб усе твоє тіло було вкинуте до геєни.
[Enter]
[Number] 31 [Number]  Сказано було: Хто розведеться зі своєю дружиною, нехай дасть їй листа про розлучення.
[Enter]
[Number] 32 [Number]  А Я кажу вам, що кожний, хто розлучається зі своєю дружиною, — за винятком випадку, спричиненого розпустою, — той штовхає її на перелюб; і хто одружується з розлученою, той чинить перелюб.
[Enter]
[Enter]
[Number] 33 [Number]  Знову, ви чули, що сказано було стародавнім: Не клянися неправдиво, а виконуй перед Господом клятви свої.
[Enter]
[Number] 34 [Number]  А Я кажу вам зовсім не клястися: ні небом, бо воно є Божим престолом,
[Enter]
[Number] 35 [Number]  ні землею, бо вона є підніжжям для Його ніг, ні Єрусалимом, бо це місто великого Царя;
[Enter]
[Number] 36 [Number] не клянися і своєю головою, бо не можеш жодної волосини зробити ані білою, ані чорною.
[Enter]
[Number] 37 [Number]  Тож нехай же буде ваше слово «так» — так, «ні» — ні, а що більше цього, — те від лукавого.
[Enter]
[Enter]
[Number] 38 [Number]  Ви чули, що було сказано: Око за око і зуб за зуб.
[Enter]
[Number] 39 [Number]  А Я кажу вам не противитися злу; але якщо тебе хто вдарить у твою праву щоку, підстав йому й другу.
[Enter]
[Number] 40 [Number]  А тому, хто хоче з тобою судитися і забрати в тебе одяг, віддай йому й плаща.
[Enter]
[Number] 41 [Number] Якщо хто примушуватиме тебе пройти одну верству, іди з ним дві.
[Enter]
[Number] 42 [Number]  Тому, хто просить у тебе щось, дай; і від того, хто хоче в тебе позичити, не відвертайся.
[Enter]
[Enter]
[Number] 43 [Number]  Ви чули, що було сказано: Люби ближнього свого і ненавидь свого ворога.
[Enter]
[Number] 44 [Number]  А Я кажу вам: Любіть ваших ворогів, [благословляйте тих, хто проклинає вас, робіть добро тим, хто ненавидить вас], і моліться за тих, які [кривдять і] переслідують вас,
[Enter]
[Number] 45 [Number]  щоби бути вам синами вашого Отця, Того, Хто на небі, Який Своєму сонцю велить сходити над злими і над добрими та посилає дощ на праведних і на неправедних.
[Enter]
[Number] 46 [Number] Бо коли любите тих, хто вас любить, то яку нагороду від цього маєте? Хіба не те саме й митники роблять?
[Enter]
[Number] 47 [Number] Коли вітаєте тільки ваших братів, то що особливого робите? Чи не так і язичники роблять?
[Enter]
[Number] 48 [Number]  Тож будьте досконалі, як досконалий Отець ваш Небесний.