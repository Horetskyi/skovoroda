
[Number] 1 [Number] Для всього час, і пора для кожного діла під небом. 
[Number] 2 [Number] Час родити і час помирати, час садити і час виполювати насаджене, 
[Number] 3 [Number] час убивати і час лікувати, час нищити і час будувати, 
[Number] 4 [Number] час плакати і час сміятися, час ридати і час танцювати, 
[Number] 5 [Number] час розкидати каміння і час збирати каміння, час обіймати і час віддалятися від обіймів, 
[Number] 6 [Number] час шукати і час вигублювати, час зберігати і час викидати, 
[Number] 7 [Number] час роздирати і час зашивати, час мовчати і час говорити, 
[Number] 8 [Number] час любити і час ненавидіти, час для війни і час для миру.
[Enter]
[Number] 9 [Number] Яка користь тому, хто чинить те, у чому він трудиться? 
[Number] 10 [Number] Я побачив плутанину, яку Бог дав людським синам, щоб плутатися в ній. 
[Number] 11 [Number] Усе Він зробив добре у свій час і вік дав у їхнє серце, аби чоловік не знайшов творіння, яке Бог зробив від початку і аж до кінця. 
[Number] 12 [Number] Я пізнав, що немає в них нічого кращого, хіба лише веселитися і робити добро у своєму житті. 
[Number] 13 [Number] І кожна людина, яка їсть, п’є і бачить добро в усьому його труді — це Божий дар.
[Enter]
[Number] 14 [Number] Я пізнав, що все, що зробив Бог, воно перебуватиме навіки. До нього немає що додати, і від нього немає що відняти, і Бог зробив, аби боялися Його обличчя. 
[Number] 15 [Number] Те, що сталося, вже є, і що має статися, вже відбулося, і Бог дослідить те, що пробігає. 
[Number] 16 [Number] І ще побачив я під сонцем: місце суду, а там — безбожний, і місце праведного, а там — безбожний. 
[Number] 17 [Number] Я промовив у своєму серці: Праведного і безбожного судить Бог, бо час на всяке діло і на всяке творіння. 
[Number] 18 [Number] Там я сказав у своєму серці про мову людських синів, що їх розсуджує Бог, і щоб показати їм, що й вони є тваринами. 
[Number] 19 [Number] Бо випадок людських синів і випадок тварин, — у них один випадок. Як смерть цього, так смерть іншого, і дух в усіх. І що більшого має людина від тварини? Нічого, бо все — марнота! 
[Number] 20 [Number] Усе йде на одне місце. Усе постало із землі, і все до землі повертається. 
[Number] 21 [Number] І хто знає, чи дух людських синів підноситься вгору, і чи дух худоби сходить вниз у землю? 
[Number] 22 [Number] І я побачив, що немає добра, хіба тільки те, що людина розвеселиться у своїх творіннях, бо це її частка. Адже хто його поведе побачити те, що буде після нього?