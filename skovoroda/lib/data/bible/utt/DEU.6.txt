
[Number] 1 [Number] Це є заповіді, постанови та присуди, які Господь, наш Бог, звелів навчити вас виконувати на землі, в яку ви входите, щоб заволодіти нею, — 
[Number] 2 [Number] аби ви боялися Господа, свого Бога, щоб дотримувалися всіх Його постанов та Його заповідей, які я сьогодні тобі заповідаю, — ти, твої сини й сини твоїх синів, усі дні свого життя, — щоб ви довго жили. 
[Number] 3 [Number] Слухай, Ізраїлю, і пильнуй, щоб їх виконувати, — щоб тобі було добре, і щоб ви сильно розмножилися, як Господь, Бог твоїх батьків, сказав, щоб Він дав тобі землю, яка тече молоком та медом. 
[Number] 4 [Number] Це є постанови та присуди, які Господь заповів ізраїльським синам у пустелі, коли вони вийшли з Єгипетської землі. Слухай, Ізраїлю! Го��подь, наш Бог, — Господь єдиний. 
[Number] 5 [Number] Люби Господа, свого Бога, усім своїм розумом, усією своєю душею й усією своєю силою. 
[Number] 6 [Number] Нехай ці слова, які я сьогодні тобі заповідаю, перебувають у твоєму серці й у твоїй душі. 
[Number] 7 [Number] Навчи їх своїх синів, проказуй їх, сидячи в домі та йдучи дорогою, лягаючи та встаючи. 
[Number] 8 [Number] Прив’яжи їх, як знак, на своїй руці, і нехай вони будуть непорушними перед твоїми очима. 
[Number] 9 [Number] Напишіть їх на одвірках своїх домів та своїх воріт. 
[Number] 10 [Number] І буде, — коли Господь, твій Бог, введе тебе в землю, яку Він поклявся твоїм батькам, Авраамові, Ісаакові та Якову, дати тобі — великі та гарні міста, яких ти не будував; 
[Number] 11 [Number] будинки, повні всякого добра, яких ти не наповнював; висічені колодязі, яких ти не висікав; виноградники та оливкові сади, яких ти не садив, — то, поївши і наситившись, 
[Number] 12 [Number] пильнуй за собою, щоб ти не забув Господа, свого Бога, Який вивів тебе з Єгипетської землі, з дому неволі! 
[Number] 13 [Number] Господа, свого Бога, бійся, Йому служи, Його тримайся і Його Ім’ям клянися. 
[Number] 14 [Number] Не ходіть за іншими богами, — за котримсь із богів тих народів, що навколо вас. 
[Number] 15 [Number] Адже Господь, твій Бог, що посеред тебе, — ревнивий Бог: щоб Господь, твій Бог, запалавши на тебе гнівом, не вигубив тебе з лиця землі. 
[Number] 16 [Number] Не спокушай Господа, свого Бога, як ви спокушали Його у Випробуванні. 
[Number] 17 [Number] Обов’язково дотримуйся заповідей Господа Бога, свідчень та постанов, які Він тобі заповів. 
[Number] 18 [Number] Чини те, що угодне і добре перед Господом, твоїм Богом, щоб тобі було добре, щоб ти ввійшов та заволодів тією доброю землею, про яку Господь поклявся твоїм батькам, 
[Number] 19 [Number] щоб Він прогнав усіх твоїх ворогів перед твоїм обличчям, як Він і сказав. 
[Number] 20 [Number] І буде, — коли твій син запитає тебе завтра, кажучи: Що це за свідчення, постанови та присуди, які Господь, наш Бог, нам заповів? — 
[Number] 21 [Number] то ти скажеш своєму синові: Ми були рабами у фараона в Єгипетській землі, та Господь вивів нас звідти могутньою рукою й піднесеним раменом. 
[Number] 22 [Number] Господь здійснив перед нами великі й жахливі знамення та чудеса над Єгиптом, над фараоном і над його домом, 
[Number] 23 [Number] а нас Він вивів звідти, щоб увести нас і дати нам цю землю, яку поклявся дати нашим батькам. 
[Number] 24 [Number] І Господь заповів нам виконувати всі ці постанови й боятися Господа, нашого Бога, щоб нам було добре усі дні та щоб ми могли жити, як це і є сьогодні. 
[Number] 25 [Number] І якщо ми будемо пильнувати, щоб виконувати всі ці заповіді перед Господом, нашим Богом, як Він нам заповів, то й до нас буде милосердя.