
[Number] 1 [Number] Хіба життя людини на землі радше не є випробуванням, — його життя, наче в наймита, взятого на день? 
[Number] 2 [Number] Або наче раб, який боїться свого володаря і схопив тінь, чи наче найманець, який очікує своєї винагороди. 
[Number] 3 [Number] Так і я переніс порожні місяці, і ночі болючі мені дано. 
[Number] 4 [Number] Якщо засну, кажу: Коли день? Як же встану, знову: Коли вечір? А буваю я сповненим болю від вечора аж до ранку. 
[Number] 5 [Number] Моє ж тіло покривається гноєм червів, і я чахну, зіскрібаючи грудки землі з моїх виділень. 
[Number] 6 [Number] А моє життя проминуло легше за бесіду, загинуло воно в марній надії. 
[Number] 7 [Number] Тож згадай, що мій дух — життя, і моє око більше не повернеться, щоб побачити добро. 
[Number] 8 [Number] Не побачить мене око Того, Хто мене бачить. Очі Твої на мені, а мене більше немає, 
[Number] 9 [Number] — наче хмара стерта з неба. Адже якщо людина зійде до аду, то більше не вийде, 
[Number] 10 [Number] і більше не повернеться до власного дому. І більше його не впізнає його місце. 
[Number] 11 [Number] Тож я вже не зупиню моїх уст, говоритиму, будучи в скруті, охоплений бідою, відкрию гіркоту моєї душі. 
[Number] 12 [Number] Яким морем я є, чи змієм, що Ти настановив наді мною сторожу? 
[Number] 13 [Number] Я сказав: Мене потішить моє ліжко, відкрию ж до себе самого власне слово на моєму ліжку. 
[Number] 14 [Number] Ти мене страшиш снами і лякаєш мене видіннями. 
[Number] 15 [Number] Забереш від мого духа мою душу, від смерті ж — мої кості. 
[Number] 16 [Number] Адже не житиму навіки, щоб терпіти. Відступи від мене, бо моє життя марне. 
[Number] 17 [Number] Бо чим є людина, що Ти її звеличив, або що Ти звертаєш на неї увагу? 
[Number] 18 [Number] Невже здійснюватимеш над ним нагляд аж до ранку, і його судитимеш до спочинку? 
[Number] 19 [Number] Як довго не залишатимеш мене і не відпускатимеш мене, доки ще ковтатиму мою слину в болі? 
[Number] 20 [Number] Якщо я згрішив, що Тобі можу зробити, Тобі, Хто знає людський розум? Навіщо Ти мене поставив Твоїм звинувачуваним, я є для Тебе тягарем? 
[Number] 21 [Number] І навіщо Ти не забув мої гріхи і не очистив мого гріха? Тепер же я піду в землю, — ось встаю вранці, а мене більше немає.