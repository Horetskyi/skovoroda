
[Number] 1 [Number]  Коли колотнеча вгамувалася, Павло скликав учнів, потішив і поцілував їх, та й вибрався йти до Македонії.
[Enter]
[Number] 2 [Number] Пройшовши ті краї й підбадьоривши тамтешніх багатьма виступами, він прибув до Греції
[Enter]
[Number] 3 [Number]  і прожив там три місяці. Оскільки юдеї вчинили змову проти нього, коли він хотів відплисти до Сирії, то він надумав повернутися через Македонію.
[Enter]
[Number] 4 [Number]  З ним пішов [аж до Азії] син Пірра Сопатер з Вереї, солуняни Аристарх і Секунд, дервієць Гай, Тимофій та азійці Тихик і Трохим.
[Enter]
[Number] 5 [Number]   Вони вирушили раніше й очікували нас у Троаді,
[Enter]
[Enter]
[Number] 6 [Number]  а ми відпливли після днів Опрісноків із Филип і прибули до них через п’ять днів у Троаду, де прожили сім днів.
[Enter]
[Enter]
[Number] 7 [Number]  Першого ж дня тижня, коли ми зібралися для ламання хліба, Павло промовляв до них і, бажаючи відбути наступного дня, затягнув слово до півночі.
[Enter]
[Number] 8 [Number]  У горниці, де ми зібралися, було багато світильників.
[Enter]
[Number] 9 [Number] А один юнак на ім’я Євтих сидів на підвіконні. Оскільки Павло довго промовляв. Його здолав глибокий сон. Зморений сном, він упав додолу з третього поверху; його підняли мертвим.
[Enter]
[Number] 10 [Number]  Зійшовши, Павло припав до нього, обняв і сказав: Не тривожтеся, бо його душа в ньому!
[Enter]
[Number] 11 [Number]  Повернувшись, він переломив хліб і спожив, і довго промовляв, аж до світанку, а після того відбув.
[Enter]
[Number] 12 [Number] А юнака привели живим, і безмірно зраділи.
[Enter]
[Enter]
[Number] 13 [Number] Ми ж, прийшовши до корабля, відпливли до Асона, маючи намір звідти взяти Павла, — він так нам наказав, тому що сам бажав іти пішки.
[Enter]
[Number] 14 [Number] Коли ж він приєднався до нас у Асоні, ми взяли його, та й прибули до Мітилени;
[Enter]
[Number] 15 [Number]  наступного дня ми відпливли звідти і причалили напроти Хіоса. А через день відпливли до Самоса [і, перебувши в Трогилії], наступного дня прибули до Мілета,
[Enter]
[Number] 16 [Number]  оскільки Павло надумав обминути Ефес, щоб не затриматися в Азії, бо він поспішав, аби при можливості бути в Єрусалимі на день П’ятидесятниці.
[Enter]
[Enter]
[Number] 17 [Number]  А з Мілета, пославши в Ефес, він закликав пресвітерів Церкви.
[Enter]
[Number] 18 [Number]  Коли вони прибули до нього, він промовив до них: Ви знаєте, що з першого дня, відколи прийшов до Азії, я перебував з вами весь час,
[Enter]
[Number] 19 [Number]  служачи Господу з усією покірливістю, зі слізьми та випробуваннями, яких зазнав через змови юдеїв;
[Enter]
[Number] 20 [Number]  я не ухилявся ні від чого, що вам корисне, аби говорити вам і навчати вас прилюдно і по домах,
[Enter]
[Number] 21 [Number]  засвідчуючи юдеям і грекам покаяння перед Богом і віру в Господа нашого Ісуса.
[Enter]
[Number] 22 [Number]  І ось тепер я, зв’язаний Духом, іду в Єрусалим, не знаючи, що там мене спіткає,
[Enter]
[Number] 23 [Number]  проте Святий Дух у кожному місці свідчить мені, кажучи, що мене очікують кайдани та муки.
[Enter]
[Number] 24 [Number]  Але Я [ні про що не турбуюся] і не дорожу [своєю] душею, лише б [з радістю] закінчити свою дорогу та служіння, яке я одержав від Господа Ісуса: засвідчити Радісну Звістку Божої благодаті!
[Enter]
[Number] 25 [Number]  І ось тепер я знаю, що більше не побачите мого обличчя всі ви, між якими я ходив, проповідуючи [Боже] Царство.
[Enter]
[Number] 26 [Number]  Тому свідчу вам сьогодні, що я чистий від крові всіх!
[Enter]
[Number] 27 [Number]  Адже я не ухилявся від того, щоб об’явити вам усю Божу волю.
[Enter]
[Number] 28 [Number]  Пильнуйте себе та всю отару, в якій вас Дух Святий поставив єпископами, щоби пасти Церкву [Господа і] Бога, яку Він придбав Своєю кров’ю.
[Enter]
[Number] 29 [Number]  [Бо] я знаю, що після мого відходу прийдуть до вас хижі вовки, які не будуть щадити отари.
[Enter]
[Number] 30 [Number]  І з-поміж вас самих постануть мужі, які будуть говорити перекручене, аби потягти учнів слідом за собою.
[Enter]
[Number] 31 [Number]  Тому пильнуйте, пам’ятаючи, що я зі слізьми три роки, день і ніч, не переставав навчати кожного з вас.
[Enter]
[Number] 32 [Number]  І тепер доручаю вас Богові та Слову Його благодаті, яке може збудувати й дати спадщину між усіма освяченими.
[Enter]
[Number] 33 [Number]  Срібла, золота чи одягу я не жадав ні від кого.
[Enter]
[Number] 34 [Number]  Самі знаєте, що моїм потребам і тим, хто був зі мною, послужили ось ці руки.
[Enter]
[Number] 35 [Number]  Я вам увесь час показував, що так працюючи, треба захищати немічних і згадувати слова Господа Ісуса, Який Сам сказав: Блаженніше давати, ніж брати!
[Enter]
[Number] 36 [Number]  Промовивши це, він опустився на коліна та помолився з ними всіма.
[Enter]
[Number] 37 [Number]  Великий же був плач усіх! Припадаючи Павлові до шиї, вони цілували його,
[Enter]
[Number] 38 [Number]  сумуючи найбільше через слова, які сказав, що більше не побачать його обличчя. І вони провели його до корабля.