
[Number] 1 [Number]  Як тільки Ісус дізнався, що фарисеї почули, що Він збирає та хрестить більше учнів, ніж Іван, —
[Enter]
[Number] 2 [Number]  хоч Сам Ісус не хрестив, а лише Його учні, —
[Enter]
[Number] 3 [Number]  то Він залишив Юдею і знову пішов до Галилеї.
[Enter]
[Enter]
[Number] 4 [Number]  Потрібно Йому було перейти через Самарію.
[Enter]
[Number] 5 [Number]  Він приходить до самарійського міста, що називається Сихар, поблизу поля, яке Яків дав своєму синові Йосифові.
[Enter]
[Number] 6 [Number] Була там криниця Якова. Ісус, втомившись з дороги, сів отак біля криниці. Було десь близько шостої години.
[Enter]
[Number] 7 [Number] Приходить жінка із Самарії по воду. Каже їй Ісус: Дай Мені напитися!
[Enter]
[Number] 8 [Number]  Учні ж Його пішли в місто, щоб купити їжі.
[Enter]
[Number] 9 [Number]  Тоді жінка-самарійка промовила до Нього: Як Ти, будучи юдеєм, просиш пити у мене, коли я — жінка-самарійка? Адже юдеї не спілкуються із самарійцями!
[Enter]
[Number] 10 [Number]  Ісус у відповідь сказав їй: Коли б ти знала Божий дар і Хто Той, що говорить тобі: Дай мені напитися! — ти просила б у Нього, і Він дав би тобі живої води.
[Enter]
[Number] 11 [Number]  Каже йому жінка: Пане, Ти не маєш відра, а криниця глибока, звідки маєш живу воду?
[Enter]
[Number] 12 [Number]  Хіба Ти більший за нашого батька Якова, який дав нам криницю: і сам з неї пив, і сини його, і худоба його?
[Enter]
[Number] 13 [Number] У відповідь Ісус сказав їй: Кожний, хто п’є цю воду, буде спраглий знову,
[Enter]
[Number] 14 [Number]  а хто питиме воду, яку Я йому дам, не матиме спраги повік, бо вода, яку Я йому дам, стане в ньому джерелом води, що тече в життя вічне.
[Enter]
[Number] 15 [Number]  Каже Йому жінка: Пане, дай мені цієї води, щоб я не мала спраги й не приходила сюди черпати!
[Enter]
[Number] 16 [Number] Говорить їй [Ісус]: Іди, поклич свого чоловіка і приходь сюди.
[Enter]
[Number] 17 [Number] У відповідь жінка сказала Йому: Не маю я чоловіка. Каже їй Ісус: Добре ти сказала, що не маєш чоловіка,
[Enter]
[Number] 18 [Number] бо п’ятьох чоловіків ти мала, і той, якого нині маєш, не є твоїм чоловіком. Це ти правду сказала.
[Enter]
[Number] 19 [Number]  Каже жінка Йому: Пане, я бачу, що Ти — Пророк.
[Enter]
[Number] 20 [Number]  Наші предки поклонялися на цій горі, а ви кажете, що в Єрусалимі те місце, де потрібно поклонятися.
[Enter]
[Number] 21 [Number]  Ісус промовив до неї: Жінко, вір Мені, що надходить час, коли ні на цій горі, ні в Єрусалимі не будете поклонятися Отцеві.
[Enter]
[Number] 22 [Number]  Ви поклоняєтеся Тому, Кого не знаєте; ми ж поклоняємося Тому, Кого знаємо, бо спасіння від юдеїв.
[Enter]
[Number] 23 [Number]  Але надходить час, — і вже тепер він є, — коли правдиві поклонники будуть поклонятися Отцеві в Дусі та істині, бо Отець шукає Собі таких поклонників.
[Enter]
[Number] 24 [Number]  Бог є Дух, і хто Йому поклоняється, повинен поклонятися у Дусі та істині.
[Enter]
[Number] 25 [Number]  Відказує Йому жінка: Знаю, що прийде Месія, Який називається Христос; коли Він прийде, то сповістить нам усе!
[Enter]
[Number] 26 [Number]  Каже їй Ісус: Це Я — Той, Хто говорить з тобою!
[Enter]
[Number] 27 [Number] І тоді надійшли Його учні й дивувалися, що Він розмовляв із жінкою. Однак ніхто з них не спитав: Чого хочеш? — або: Чому розмовляєш з нею?
[Enter]
[Number] 28 [Number] А жінка залишила своє відро, пішла до міста й каже людям:
[Enter]
[Number] 29 [Number]  Ходіть і подивіться на Чоловіка, Який мені сказав усе, що я зробила! Чи часом Він не Христос?
[Enter]
[Number] 30 [Number] Вони вийшли з міста й пішли до Нього.
[Enter]
[Number] 31 [Number]  Тим часом учні просили Його, кажучи: Равві, їж!
[Enter]
[Number] 32 [Number]  Та Він сказав їм: Я маю їсти поживу, якої ви не знаєте.
[Enter]
[Number] 33 [Number]  Тоді учні почали перемовлятися між собою: Чи не приніс хто Йому їсти?
[Enter]
[Number] 34 [Number]  Каже їм Ісус: Моя пожива — чинити волю Того, Хто послав Мене, та довершити Його справу.
[Enter]
[Enter]
[Number] 35 [Number]  Чи не кажете ви, що за чотири місяці настануть жнива? А я кажу вам: Підійміть ваші очі й погляньте на ниви, які вже дозріли для жнив.
[Enter]
[Number] 36 [Number]  Хто жне, той одержує нагороду і збирає врожай для вічного життя, щоб разом раділи ті, хто сіє і хто жне.
[Enter]
[Number] 37 [Number]  Адже тут справджується приказка: Один сіє, а інший жне.
[Enter]
[Number] 38 [Number] Я послав вас жати там, де ви не трудилися; інші трудилися, а ви пожинаєте їхню працю!
[Enter]
[Enter]
[Number] 39 [Number]  Багато самарійців з того міста повірило в Нього через слова, які засвідчила жінка: Він сказав мені все, що я зробила.
[Enter]
[Number] 40 [Number]  Ось чому, коли прийшли до Нього самарійці, то просили Його, щоби побув у них. І Він пробув там два дні.
[Enter]
[Number] 41 [Number] Значно більше повірило через Його слово.
[Enter]
[Number] 42 [Number]  Жінці ж казали: Вже не через твоє свідчення віримо, а тому, що самі чули та знаємо, що Він — справжній Спаситель світу, [Христос].
[Enter]
[Enter]
[Number] 43 [Number]  А через два дні Він вийшов звідти [і пішов] до Галилеї,
[Enter]
[Number] 44 [Number]  бо Сам Ісус засвідчив, що пророк не має пошани на своїй батьківщині.
[Enter]
[Number] 45 [Number]  Отже, коли прийшов у Галилею, галилейці прийняли Його, побачивши все, що Він учинив у Єрусалимі на святі, оскільки й вони ходили на свято.
[Enter]
[Enter]
[Number] 46 [Number]    Отож, [Ісус] знову прийшов до Кани Галилейської, де перетворив воду у вино. У Капернаумі був якийсь придворний, син котрого нездужав.
[Enter]
[Number] 47 [Number] Почувши, що Ісус прийшов з Юдеї до Галилеї, він пішов до Нього і просив [Його], щоби прийшов і оздоровив його сина, який був при смерті.
[Enter]
[Number] 48 [Number]  А Ісус сказав йому: Якщо не побачите ознак і чудес, не повірите!
[Enter]
[Number] 49 [Number] Каже Йому придворний: Господи, прийди, поки не померло моє дитя!
[Enter]
[Number] 50 [Number]  Говорить йому Ісус: Іди, твій син живе! І повірив чоловік у слова, які сказав йому Ісус, і пішов.
[Enter]
[Number] 51 [Number]  Відразу ж, як він входив, його раби зустріли його [і сповістили йому], кажучи, що його син живий.
[Enter]
[Number] 52 [Number]  Він же запитав у них про час, коли йому покращало. А йому сказали, що вчора о сьомій годині залишила його гарячка.
[Enter]
[Number] 53 [Number]  Тож батько зрозумів, що то була якраз та година, о котрій сказав йому Ісус: Твій син живе! Тож повірив він сам і весь його дім.
[Enter]
[Number] 54 [Number]  Це вже було друге чудо, яке вчинив Ісус, прийшовши з Юдеї в Галилею.