
[Number] 1 [Number] У другому році царювання Навуходоносора приснився Навуходоносорові сон, і його дух був сильно вражений, та його сон відійшов від нього. 
[Number] 2 [Number] І цар сказав покликати заклиначів і чародіїв, чарівників і халдеїв, щоб сповістили цареві його сон, і вони прийшли й стали перед царем. 
[Number] 3 [Number] А цар сказав їм: Мені приснився сон, і мій дух був сильно вражений, я хочу взнати сон!
[Enter]
[Number] 4 [Number] І промовили халдеї сирійською мовою до царя: Царю, живи навіки! Ти розкажи сон твоїм рабам, і ми сповістимо пояснення. 
[Number] 5 [Number] Цар відповів і сказав халдеям: Від мене відійшло слово! Якщо мені не сповістите сон і його пояснення, то ви будете на вигублення, а ваші доми будуть пограбовані! 
[Number] 6 [Number] Якщо ж сон і його пояснення мені сповістите, то одержите від мене дари, дарунки і велику пошану. Тільки сповістіть мені сон і його пояснення! 
[Number] 7 [Number] Вони вдруге відповіли і сказали: Нехай цар розкаже сон своїм рабам, і ми сповістимо його пояснення.
[Enter]
[Number] 8 [Number] Відповів цар і сказав: Я насправді знаю, що ви виграєте час, оскільки знаєте, що від мене відступило слово. 
[Number] 9 [Number] Отже, якщо не сповістите мені сон, знаю, що ви задумали сказати переді мною оманливе і спотворене слово. Поки не мине час, скажіть мені мій сон, і я пізнаю, що сповістите мені його пояснення!
[Enter]
[Number] 10 [Number] Халдеї дали відповідь перед царем, і кажуть: Немає на суходолі людини, яка зможе сповістити слово царя, оскільки всякий великий цар і володар не питає такої справи в заклинача, чародія чи халдея. 
[Number] 11 [Number] Адже справа, про яку цар запитав, тяжка, і немає нікого, хто її сповістить перед царем, але хіба боги, оселя яких не є з усяким тілом.
[Enter]
[Number] 12 [Number] Тоді цар у гніві та великій люті сказав вигубити всіх мудреців Вавилону. 
[Number] 13 [Number] І вийшов наказ, і вбивали мудрих, і шукали Даниїла та його друзів, щоб вигубити. 
[Number] 14 [Number] Тоді Даниїл відповів з радою і пізнанням Аріохові, начальникові євнухів царя, який вийшов вигубити мудреців Вавилону: 
[Number] 15 [Number] Володарю царя, через що вийшло таке безпощадне рішення від обличчя царя? Аріох же сповістив справу Даниїлові. 
[Number] 16 [Number] Тож Даниїл увійшов і благав царя, щоби йому дали час, і він сповістить цареві його пояснення.
[Enter]
[Number] 17 [Number] І пішов Даниїл до свого дому, і сповістив справу Ананієві, Азарієві та Місаїлові, своїм друзям, 
[Number] 18 [Number] і вони шукали милості в небесного Бога стосовно цієї таємниці, щоб не загинули Даниїл та його друзі разом з іншими мудрецями Вавилону. 
[Number] 19 [Number] Тоді в нічному видінні Даниїлові була відкрита таємниця. І Даниїл поблагословив небесного Бога, 
[Number] 20 [Number] і сказав: Нехай буде благословенне Боже Ім’я від віку і аж до віку, бо Його є мудрість і розуміння! 
[Number] 21 [Number] І саме Він міняє пори і часи, ставить царів і відставляє, Він дає мудріст�� мудрим і розуміння тим, хто знає розумність. 
[Number] 22 [Number] Він відкриває глибоке і приховане, Він знає те, що в темряві, і з Ним є світло. 
[Number] 23 [Number] Тобі, Боже моїх батьків, визнаюся і прославляю Тебе, бо Ти мені дав, і тепер Ти мені сповістив те, що ми в Тебе просили, — Ти мені сповістив видіння царя.
[Enter]
[Number] 24 [Number] І Даниїл прийшов до Аріоха, якого цар поставив, щоб вигубити мудреців Вавилону, і сказав йому: Не вигублюй мудреців Вавилону, а введи мене до царя, і я сповіщу цареві пояснення! 
[Number] 25 [Number] Тоді Аріох швидко привів Даниїла до царя і сказав йому: Я знайшов чоловіка із синів юдейських полонених, який сповістить пояснення цареві!
[Enter]
[Number] 26 [Number] І цар відповів, і сказав Даниїлові, ім’я якого Валтасар: Чи ти зможеш мені сповістити сон, який я побачив, і його пояснення? 
[Number] 27 [Number] І Даниїл відповів перед царем, і сказав: Таємниця, яку цар питає, не є для мудреців, чародіїв, заклиначів, ґазаренів, щоб сповістити цареві, 
[Number] 28 [Number] але тільки для Бога на небі, Який відкриває таємниці, тож Він сповістив цареві Навуходоносорові те, що має статися в кінці днів. Твій сон і видіння твоєї голови на твоєму ліжку є такими. 
[Number] 29 [Number] У тебе, царю, на твоєму ліжку піднялися твої роздуми про те, що має статися після цього, і Той, Хто відкриває таємниці, сповістив тобі те, що має статися. 
[Number] 30 [Number] А мені відкрито цю таємницю не мудрістю, що є в мені понад усіх живих, але задля пояснення, щоб розкрити цареві, щоб ти пізнав роздуми твого серця.
[Enter]
[Number] 31 [Number] Ти, царю, дивився, і ось одна статуя, велика та статуя і її вигляд величний, стала перед твоїм обличчям, і її видіння страшне. 
[Number] 32 [Number] Статуя, в якої голова із чистого золота, її руки, груди і плечі — срібні, черево і стегна — мідні, 
[Number] 33 [Number] голінки — залізні, ноги — якась частина залізна, а якась частина глиняна. 
[Number] 34 [Number] Ти глядів, аж доки не відколовся камінь з гори без рук і вдарив статую в залізні та глиняні ноги, і розбив її на шматки до кінця. 
[Number] 35 [Number] Тоді роздробилися одночасно глина, залізо, мідь, срібло, золото і стали, наче порох літнього току. І забрала його сила вітру, і його місця не знайдено. А той камінь, що розбив статую, став великою горою і наповнив усю землю.
[Enter]
[Number] 36 [Number] Це сон. І скажемо перед царем його пояснення. 
[Number] 37 [Number] Ти, царю, цар царюючих, якому Бог неба дав сильне, міцне і славне царство 
[Number] 38 [Number] в усякому місці, де живуть людські сини. Він дав у твою руку звірів поля та птахів неба і поставив тебе володарем над усіма. Ти є золота голова!
[Enter]
[Number] 39 [Number] А після тебе повстане інше царство, менше за тебе, і третє царство, яке є мідне, яке судитиме всю землю. 
[Number] 40 [Number] А четверте царство буде сильне, як залізо. Так, як залізо розбиває і підкорює все, так воно роздроблює і перемагає все. 
[Number] 41 [Number] І як ти бачив ноги і пальці, що якась частина — залізна частина, а частина — глиняна, то царство буде розділене, і в ньому буде від залізного кореня, як ти і бачив залізо, змішане з глиною. 
[Number] 42 [Number] А пальці ніг, — якась частина залізна, а якась частина глиняна, — то деяка частина царства буде сильна, а деяка сама по собі розпадеться. 
[Number] 43 [Number] Оскільки ти бачив залізо, змішане з глиною, то вони будуть змішані через насіння людей, та не пристануть одне до одного, як і залізо не змішується з глиною.
[Enter]
[Number] 44 [Number] І в дні тих царів Бог підніме Небесне царство, яке не буде знищене навіки, і Його царство не залишиться іншому народові. Воно роздробить і розітре всі царства, а само підніметься навіки, — 
[Number] 45 [Number] так, як ти і побачив, що від гори відколовся камінь без рук, і він розтер глину, залізо, мідь, срібло, золото.
[Enter]Великий Бог сповістив цареві те, що має статися після цього, і сон правильний, і його пояснення вірне.
[Enter]
[Number] 46 [Number] Тоді цар Навуходоносор упав долілиць, поклонився Даниїлові й сказав йому принести манаа і ладан. 
[Number] 47 [Number] І, відповівши, цар сказав Даниїлові: По правді ваш Бог, Він є Богом богів, Господь царів і Той, Хто відкриває таємниці, бо ти зміг відкрити цю таємницю.
[Enter]
[Number] 48 [Number] І цар звеличив Даниїла, і дав йому великі та численні дари, і поставив його над усіма країнами Вавилону і володарем сатрапів над усіма мудрецями Вавилону. 
[Number] 49 [Number] І Даниїл попросив у царя, і він поставив над справами країни Вавилону Седраха, Місаха, Авденаґо. І Даниїл був у дворі царя.