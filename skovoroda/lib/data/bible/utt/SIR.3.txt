
[Number] 1 [Number] Діти, послухайте напоумлення батька, і так зробіть, щоб ви спаслися. 
[Number] 2 [Number] Бо Господь прославив батька над дітьми і скріпив суд матері над синами. 
[Number] 3 [Number] Хто шанує батька, надолужить за гріхи, 
[Number] 4 [Number] і хто прославляє свою матір, він — як той, що збирає скарб. 
[Number] 5 [Number] Хто шанує батька, розвеселиться над дітьми і буде вислуханий у день його молитви. 
[Number] 6 [Number] Хто прославляє батька, буде довголітнім, і хто вислухає Господа, дасть спочинок своїй матері. 
[Number] 7 [Number] Хто боїться Господа, шануватиме батька і служитиме тим, що народили, як володарям. 
[Number] 8 [Number] Ділом і словом шануй твого батька, щоб на тебе прийшло від нього благословення. 
[Number] 9 [Number] Бо благословення батька зміцнює доми дітей, а клятва матері викорінює основи. 
[Number] 10 [Number] Не прославляйся безчестям твого батька, бо безчестя батька не є для тебе славою. 
[Number] 11 [Number] Адже слава людині — від честі його батька, і зневага дітей — матір у неславі. 
[Number] 12 [Number] Дитино, допомагай твоєму батькові в старості й не засмути його в його житті. 
[Number] 13 [Number] Якщо й залишиться без розуму, май терпеливість і не обезчести його всією твоєю силою. 
[Number] 14 [Number] Бо милосердя для батька не забудеться, і тобі дано буде на збудування замість гріхів. 
[Number] 15 [Number] У день скорботи тобі згадається. Як мороз у гарну погоду, так розійдуться твої гріхи. 
[Number] 16 [Number] Таким, хто хулить, є той, хто покидає батька, і проклятий Господом, хто роздражнює свою матір.
[Enter]
[Number] 17 [Number] Дитино, проводь твої діла в лагідності, і милою людиною будеш люблений. 
[Number] 18 [Number] Чим більше ти є великий, настільки себе впокорюй, і перед Господом знайдеш милість. 
[Number] 19 [Number] Численними є високі та славні, але Він лагідним відкриває Свої таємниці. 
[Number] 20 [Number] Бо велика Господня сила і прославляється покірними. 
[Number] 21 [Number] Не шукай того, що для тебе дуже тяжке, і не допитуй сильнішого за тебе. 
[Number] 22 [Number] Те, що тобі наказане, це роздумуй, бо скрите тобі не потрібне. 
[Number] 23 [Number] Не займайся надмірними твоїми ділами. Адже тобі показано більше, ніж розуміють люди. 
[Number] 24 [Number] Бо багатьох на блуд звели їхні задуми, і погані задуми знищили їхні думки. 
[Number] 25 [Number] Якщо не маєш зіниць, то будеш позбавлений світла, не сповіщай розуму тим, кому його бракує. 
[Number] 26 [Number] І хто любить біду, загине в ній. Тверде серце озлобиться до кінця, 
[Number] 27 [Number] тверде серце отяжиться болями, і грішник додаватиме гріх до гріхів. 
[Number] 28 [Number] У нещасті гордого немає вилікування. Бо в ньому закоренилося насадження зла. 
[Number] 29 [Number] Серце розумного зрозуміє притчу, і вухо слухача — бажання мудрого. 
[Number] 30 [Number] Вода згасить вогонь, що палає, і милосердя надолужить за гріхи. 
[Number] 31 [Number] Хто віддає милості, пам’ятає про те, що після цього, і знайде підтримку в час падіння.