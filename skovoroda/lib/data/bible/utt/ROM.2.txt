
[Number] 1 [Number]  Тому немає оправдання тобі, будь-яка людино, котра осуджуєш, — бо в чому осуджуєш іншого, у тому сама себе осуджуєш, адже робиш те саме, що осуджуєш.
[Enter]
[Number] 2 [Number] Ми ж знаємо, що є справедливий Божий суд на тих, хто таке робить.
[Enter]
[Number] 3 [Number] Людино, невже ти вважаєш, що уникнеш Божого суду, осуджуючи інших за те, що сама робиш?
[Enter]
[Number] 4 [Number]  Або нехтуючи багатством Його доброти, лагідності й довготерпіння, не знаєш, що доброта Божа веде тебе до покаяння?
[Enter]
[Number] 5 [Number]  Через власну черствість і нерозкаяність серця збираєш собі гнів на день гніву і виявлення справедливого Божого суду.
[Enter]
[Number] 6 [Number]  Він відплатить кожному згідно з його вчинками:
[Enter]
[Number] 7 [Number]  тим, хто настирливістю в добрих ділах шукає слави, честі й нетління, — вічне життя,
[Enter]
[Number] 8 [Number]  а сварливим і тим, хто противиться правді, але віддається неправді, — лють і гнів.
[Enter]
[Number] 9 [Number]  Страждання і горе кожній душі людини, яка чинить зло, — насамперед юдеєві, потім грекові;
[Enter]
[Number] 10 [Number]  слава, честь і мир кожному, хто робить добро, — насамперед юдеєві, потім грекові,
[Enter]
[Number] 11 [Number]  бо не зважає Бог на обличчя.
[Enter]
[Enter]
[Number] 12 [Number]  Адже ті, які без Закону згрішили, і загинуть без Закону, а які згрішили в Законі, будуть суджені згідно із Законом.
[Enter]
[Number] 13 [Number]  Оскільки не слухачі Закону праведні перед Богом, але виконавці Закону будуть оправдані.
[Enter]
[Number] 14 [Number]  Бо коли інші народи, не маючи Закону, природно діють згідно із Законом, то вони, не маючи Закону, самі собі є Законом.
[Enter]
[Number] 15 [Number]  Вони виявляють, що діло Закону написане в їхніх серцях, про що свідчить їм їхнє сумління і думки, які то засуджують, то виправдовують одна одну,
[Enter]
[Number] 16 [Number]  в той день, коли Бог, згідно з моїм благовістям, через Ісуса Христа судитиме таємне в людях.
[Enter]
[Number] 17 [Number]  Ось ти звешся юдеєм, заспокоюєш себе Законом, хвалишся Богом,
[Enter]
[Number] 18 [Number]  знаєш Його волю і, навчений Законом, розрізняєш, що є краще;
[Enter]
[Number] 19 [Number]  переконав себе, що ти є провідником для сліпих, світлом для тих, які в темряві,
[Enter]
[Number] 20 [Number]  вихователем нерозумних, учителем дітей; що ти маєш взірець знання та істини в Законі.
[Enter]
[Number] 21 [Number]  Чому ж тоді, навчаючи іншого, себе самого не навчаєш? Проповідуєш не красти, а сам крадеш?
[Enter]
[Number] 22 [Number]  Кажеш не робити перелюбу, а сам чиниш перелюб? Гидуєш ідолами, а здійснюєш святокрадство?
[Enter]
[Number] 23 [Number] Ти хвалишся Законом, а порушенням Закону зневажаєш Бога, —
[Enter]
[Number] 24 [Number]  як ото написано, що через вас Боже Ім’я зневажається між народами.
[Enter]
[Enter]
[Number] 25 [Number]  Адже обрізання дає користь, якщо виконуєш Закон; якщо ж ти є порушником Закону, то твоє обрізання стало необрізанням.
[Enter]
[Number] 26 [Number]  Якщо необрізаний виконує постанови Закону, то хіба його необрізання не вважатиметься обрізанням?
[Enter]
[Number] 27 [Number]  І той, хто від природи не був обрізаний, але виконує Закон, він осудить тебе — того, хто через Писання та обрізання є порушником Закону.
[Enter]
[Number] 28 [Number] Тому що не той юдей, хто є ним з вигляду, і не те обрізання, що є назовні, на тілі.
[Enter]
[Number] 29 [Number]  Але той юдей, хто всередині такий; і те обрізання, що є в серці за Духом, а не за буквою; і такому похвала не від людей, а від Бога.