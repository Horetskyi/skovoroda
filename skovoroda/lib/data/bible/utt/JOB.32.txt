
[Number] 1 [Number] Замовкли і його троє друзів, щоби більше не заперечувати Йову, бо Йов був праведний перед ними. 
[Number] 2 [Number] Обурившись, Еліус, син Варахіїла, вузієць з роду Рам, з Авсітідійської країни, сильно розлютився на Йова, тому що він проголосив себе праведним перед Господом. 
[Number] 3 [Number] Тож він дуже розлютився проти трьох друзів, бо вони не змогли відповісти Йову, а мали його за безбожного. 
[Number] 4 [Number] Та Еліус стримався дати відповідь Йову, тому що вони були старші за нього віком. 
[Number] 5 [Number] Коли ж Еліус побачив, що в устах трьох мужів немає відповіді, то його гнів запалав. 
[Number] 6 [Number] І, підхопивши, Еліус, син Варахіїла, вузієць, сказав: Я є наймолодший за віком, а ви є старші. Тому я замовчав, боячись сповістити вам своє знання. 
[Number] 7 [Number] Я сказав: Нехай вік буде тим, хто веде розмову, — упродовж багатьох років вони набули мудрості. 
[Number] 8 [Number] Але в смертних людях є дух, і дихання Вседержителя навчає. 
[Number] 9 [Number] Не багатолітні є мудрими, і не старці знають суд. 
[Number] 10 [Number] Тому я сказав: Послухайте мене, і я сповіщу вам те, що знаю. 
[Number] 11 [Number] Прислухайтеся до моїх слів, бо вам, які слухаєте, говоритиму, доки не дослідите слів, 
[Number] 12 [Number] і так, як ви, я зрозумію! І ось, не було у вас того, хто оскаржував Йова, хто відповідав на його слова. 
[Number] 13 [Number] Щоб ви не сказали: Ми знайшли мудрість, — ми додали Господу. 
[Number] 14 [Number] Чоловікові ж наказали ви сказати ці слова! 
[Number] 15 [Number] Вони жахнулися і більше не відповідали, — у них пропали слова. 
[Number] 16 [Number] Я був терпеливий, бо вони не говорили, бо стояли, не відповіли. 
[Number] 17 [Number] А Еліус, продовжуючи, сказав: 
[Number] 18 [Number] Знову говоритиму, бо я є сповнений слів, адже мене вбиває дух нутра. 
[Number] 19 [Number] А моє нутро, наче зав’язаний бурдюк солодкого молодого вина, що бурлить, чи наче прорваний ковальський міх. 
[Number] 20 [Number] Я заговорю, відкривши уста, щоб спочити. 
[Number] 21 [Number] Адже я не соромитимуся людини, але й не боятимуся смертної людини. 
[Number] 22 [Number] Бо не вмію зважати на поважні обличчя. Якщо ж ні, то мене поїсть міль.