
[Number] 1 [Number] Світися, світися, Єрусалиме, бо прийшло твоє світло, і на тебе зійшла Господня слава! 
[Number] 2 [Number] Ось морок покриватиме землю, і темрява — на народах. А над тобою з’явиться Господь, і Його слава з’явиться на тобі. 
[Number] 3 [Number] І царі підуть до твого світла, і народи — до твого сяйва. 
[Number] 4 [Number] Підніми довкола твої очі та поглянь на твоїх зібраних дітей! Ось здалека прийшли всі твої сини, і твої дочки будуть принесені на плечах. 
[Number] 5 [Number] Тоді побачиш і злякаєшся, і жахнешся серцем, бо до тебе повернеться багатство моря, племен і народів. І прийдуть до тебе 
[Number] 6 [Number] стада верблюдів, і покриють тебе верблюди Мадіяма і Ґефара. Усі із Сави прийдуть, несучи золото, і принесуть ладан, і благовіститимуть Господнє спасіння. 
[Number] 7 [Number] І всі вівці Кидара зберуться до тебе, і барани Навайота прийдуть до тебе, і принесене буде прийнятне на Моєму жертовнику, і Мій дім молитви прославиться.
[Enter]
[Number] 8 [Number] Хто ж ті, які летять, як хмари, і як голубки з пташенятами? 
[Number] 9 [Number] Мене очікували острови і тарсійські кораблі між першими, щоб привезти твоїх дітей здалека, срібло і золото з ними задля Імені святого Господа, — тому, що прославленим є Святий Ізраїля. 
[Number] 10 [Number] І чужинці збудують твої стіни, і їхні царі стоятимуть перед тобою, бо Я тебе уразив через Мій гнів, та через милосердя Я тебе пол��бив. 
[Number] 11 [Number] І відкриються твої двері назавжди, — вдень і вночі не будуть замикатися, щоб привести до тебе силу народів і царів, яких ведуть. 
[Number] 12 [Number] Адже народи і царі, які тобі не служитимуть, загинуть, і народи будуть цілковито спустошені. 
[Number] 13 [Number] І слава Лівану прийде до тебе в кипарисі, сосні та кедрі разом, щоб прославити Моє святе місто.
[Enter]
[Number] 14 [Number] І підуть до тебе ті, хто боявся, сини тих, які тебе принижували і тебе розгнівили, і назвешся: Місто Господа, Сіон Святого Ізраїля. 
[Number] 15 [Number] Через те, що ти став залишеним і зненавидженим, і не було помічника, то поставлю тебе вічною радістю, веселістю на покоління і покоління. 
[Number] 16 [Number] І ссатимеш молоко народів, і споживатимеш багатство царів. І пізнаєш, що я — Господь, Який тебе спасає і тебе визволяє, Бог Ізраїля! 
[Number] 17 [Number] І замість міді принесу тобі золото, а замість заліза принесу тобі срібло, а замість дерева принесу тобі мідь, а замість каміння — залізо. І поставлю твоїх володарів у мирі, а твоїх наглядачів — у праведності. 
[Number] 18 [Number] І більше не буде чути неправедності у твоїй землі, не буде ні руїн, ні страждання у твоїх границях, але назвуться твої мури — Спасіння, а твої брами — Різьба.
[Enter]
[Number] 19 [Number] І не буде тобі сонце за світло дня, ні схід місяця не освітить тобі ночі, але Господь буде тобі вічним світлом, і Бог — твоєю славою. 
[Number] 20 [Number] Адже над тобою не заходитиме сонце, і тобі не бракуватиме місяця, бо Господь буде тобі вічним світлом, і дні твого плачу закінчаться. 
[Number] 21 [Number] І твій народ — весь праведний, і вони навіки успадкують землю, зберігаючи насаджене, діла Його рук на славу. 
[Number] 22 [Number] Один з нечисленних стане тисячею, і малий — великим. Я, Господь, у певний час їх зберу!