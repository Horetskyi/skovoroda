
[Number] 1 [Number] Потішайте, потішайте Мій народ! — говорить Бог. 
[Number] 2 [Number] Священики, заговоріть до серця Єрусалима, потішайте його! Адже завершилося його впокорення, і його гріх — прощений. Адже він одержав з Господньої руки вдвоє за свої гріхи. 
[Number] 3 [Number] Голос того, хто гукає в пустелі: Приготуйте Господню дорогу, прямими робіть стежки нашого Бога! 
[Number] 4 [Number] Кожна долина наповниться, а будь-яка гора та пагорб знизиться, і все криве стане прямим, а гостре — гладкими дорогами. 
[Number] 5 [Number] І з’явиться Господня слава, і всяке тіло побачить Боже спасіння, бо Господь заговорив.
[Enter]
[Number] 6 [Number] Голос того, хто говорить: Закричи! І я запитав: Що кричатиму? Усяке тіло — трава, і всяка людська слава — як цвіт трави. 
[Number] 7 [Number] Засохла трава, і цвіт відпав, 
[Number] 8 [Number] а слово вашого Бога залишається навіки! 
[Number] 9 [Number] Вийди на високу гору, ти, що благовістиш Сіонові! Підвищ із силою твій голос, ти, хто благовістиш Єрусалимові! Підніміть, не бійтеся! Скажи містам Юди: Ось Бог ваш! 
[Number] 10 [Number] Ось Господь приходить із силою, і Його рука з владою, ось Його винагорода з Ним і діло перед Ним.
[Enter]
[Number] 11 [Number] Як пастир, Він пастиме Своє стадо і Своєю рукою Він збере ягнят, і потішить тих, які мають у лоні. 
[Number] 12 [Number] Хто виміряв рукою воду і небо долонею, і всю землю пригорщею? Хто зважив гори важками і ліси терезами? 
[Number] 13 [Number] Хто пізнав Господній розум, і хто був Його помічником, який Його повчає? 
[Number] 14 [Number] Чи з ким-небудь Він порадився, і той Його навчив? Чи хтось показав Йому суд? Чи хтось показав Йому дорогу розуміння? 
[Number] 15 [Number] Оскільки всі народи можна порахувати за краплю води з відра і за доважок на терезах, і вважатимуться за плювок. 
[Number] 16 [Number] І Лівану не вистачить для підтримання вогню, і всіх чотириногих не вистачить на всепалення для Нього, 
[Number] 17 [Number] і всі народи є як ніщо і за ніщо сприймаються.
[Enter]
[Number] 18 [Number] До кого ви уподібнили Господа, і до якої подоби ви Його прирівняли? 
[Number] 19 [Number] Хіба не митець зробив образ, який золотар, розтопивши золото, позолотив його, зробив його подобою? 
[Number] 20 [Number] Адже столяр вибирає негниюче дерево і мудро шукає, як поставити його образ, щоб не зрушився. 
[Number] 21 [Number] Хіба не зрозуміли ви? Хіба ви не чули? Чи ж вам не сповістили від початку? Хіба ви не пізнали основ землі? 
[Number] 22 [Number] Він тримає круг землі, і ті, хто живе на ній, — як сарана. Він поставив небо, як покриття, і розтягнув, як намет для проживання. 
[Number] 23 [Number] Він призначає володарів, як ніщо, щоб володіли, а землю зробив, як ніщо. 
[Number] 24 [Number] Бо не сіятимуть і не насадять, і на землі не вкорениться їхній корінь. Він дихнув на них, і вони висохли, і буря їх підніме, як полову.
[Enter]
[Number] 25 [Number] Тож тепер до кого Мене уподібните, чи до чогось буду прирівняний? — сказав Святий. 
[Number] 26 [Number] Погляньте на висоту вашими очима і придивіться. Хто це все виставив напоказ? Той, Хто виводить за числом Свій світ, усіх покличе по імені. Від великої слави і в силі моці нічого від Тебе не затаїлося. 
[Number] 27 [Number] Тож не говори, Якове, і що ти сказав, Ізраїле: Зникла моя дорога від Бога, і мій Бог відкинув суд і відступив. 
[Number] 28 [Number] Тепер хіба ти не зрозумів, чи не почув? Бог вічний! Бог, Який створив краї землі, не голодніє і не втомлюється, і Його розум не можна дослідити! 
[Number] 29 [Number] Він дає голодним силу і не засмученим — смуток. 
[Number] 30 [Number] Адже молоді голодуватимуть, і юнаки втомляться, і вибрані будуть безсилі. 
[Number] 31 [Number] А ті, хто очікує Бога, одягнуться в силу, відростять крила, як орли, вони бігатимуть і не потомляться, ходитимуть і не зголодніють.