
[Number] 1 [Number] І побачив Валаам, що добрим є перед Господом, щоб благословити Ізраїль. Не пішов за звичаєм назустріч ворожбитству, а повернув своє обличчя до пустелі. 
[Number] 2 [Number] І Валаам, підвівши свої очі, побачив Ізраїля, який розташувався табором за племенами. І Божий Дух зійшов на нього. 
[Number] 3 [Number] Скориставшись своєю притчею, він сказав: Говорить Валаам, син Веора. Говорить людина, дійсно провидець. 
[Number] 4 [Number] Говорить той, хто чує Божі слова, який уві сні, коли його очі відкриті, бачив Боже видіння! 
[Number] 5 [Number] Які гарні твої житла, Якове, і твої намети, Ізраїлю! 
[Number] 6 [Number] Вони — наче лісисті долини, наче сади біля річки і наче намети, які розбив Господь, — наче кедри поблизу води. 
[Number] 7 [Number] Вийде людина з його нащадків і пануватиме над багатьма народами, і царство його звеличиться понад царство Ґоґа, і стане великим його царство. 
[Number] 8 [Number] Бог вивів його з Єгипту, для нього Він, — слава, наче слава однорога, — поглине народи з його ворогів, і позбавить їх сили, і своїми стрілами застрелить ворога. 
[Number] 9 [Number] Лігши, спочине, як лев і наче левеня. Хто наважиться його розбудити? Ті, хто благословляє тебе, — благословенні, а ті, хто проклинає тебе, — прокляті! 
[Number] 10 [Number] Тоді Валак розгнівався на Валаама, він сплеснув своїми руками… Я тебе покликав, щоб проклясти мого ворога, — сказав Валак Валаамові, — а ти ось уже втретє їх таки поблагословив! 
[Number] 11 [Number] Тож тепер утікай у свою місцевість. Я казав: Виявлю тобі честь! Та Господь тепер позбавив тебе слави! 
[Number] 12 [Number] А Валаам сказав Валакові: Хіба не сказав я твоїм гінцям, яких ти послав до мене, говорячи: 
[Number] 13 [Number] Навіть якщо Валак дасть мені свій дім, повний срібла й золота, я не зможу порушити Господнє слово, щоб робити щось від себе — лихе чи добре? Що скаже Бог, те і говоритиму! 
[Number] 14 [Number] А тепер ось відходжу у свою місцевість. Давай пораджу тобі, що зробить цей народ твоєму народові в останні дні. 
[Number] 15 [Number] Він використав свою притчу і сказав: Говорить Валаам, син Веора. Говорить людина, дійсно провидець, 
[Number] 16 [Number] яка чує Божі слова, знає думку Всевишнього. І, коли бачить Боже видіння, у сні його очі відкриті. 
[Number] 17 [Number] Вкажу на нього, але не тепер! Провіщаю його блаженним, але він — не близько! Підійметься зірка від Якова, і постане чоловік з Ізраїля. І розіб’є моавських вождів, і пограбує всіх синів Сита. 
[Number] 18 [Number] І буде спадщиною Едом, і його ворог Ісав стане спадщиною, а Ізраїль діятиме в силі. 
[Number] 19 [Number] І постане з Якова, і знищить того, хто врятується з міста! 
[Number] 20 [Number] Побачивши Амалика, скориставшись своєю притчею, він сказав: Амалик — початок народів, та їхні нащадки загинуть! 
[Number] 21 [Number] А побачивши кенейця, він, скориставшись своєю притчею, сказав: Міцне твоє поселення! Але якщо і на скелі поставиш кубло своє, 
[Number] 22 [Number] та навіть якщо буде у Веора ��убло хитрості, то і тоді ассирійці полонять тебе! 
[Number] 23 [Number] І, бачачи Оґа, він знову вдався до своєї притчі й сказав: Ох, ох! Хто ж виживе, коли Бог здійснюватиме це? 
[Number] 24 [Number] І вийде з рук кіттійців, і пригноблять Ассура, і пригноблять євреїв, та вони разом загинуть! 
[Number] 25 [Number] І Валаам, уставши, пішов і повернувся у свою місцевість. І Валак повернувся до себе.