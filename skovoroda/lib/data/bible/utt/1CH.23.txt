
[Number] 1 [Number] Давид був старим, у повноті віку, і над Ізраїлем він замість себе настановив царем Соломона, свого сина. 
[Number] 2 [Number] Він зібрав усіх володарів Ізраїля, священиків і левітів. 
[Number] 3 [Number] Левіти були пораховані — від тридцятилітніх і старші, і їхня кількість поосібно становила тридцять вісім тисяч чоловік. 
[Number] 4 [Number] З них наглядачів над справами Господнього дому — двадцять чотири тисячі, писарів і суддів — шість тисяч, 
[Number] 5 [Number] чотири тисячі придверників і чотири тисячі тих, хто прославляв Господа на гуслах, які він зробив, щоб славити Господа. 
[Number] 6 [Number] І Давид розділив їх на черги для щоденного служіння по синах Левія: Ґедсона, Каата, Мерарія, 
[Number] 7 [Number] Паросома, Едана і Семея. 
[Number] 8 [Number] Сини Едана: керівник Іїл, Зетом і Йоіл, — троє. 
[Number] 9 [Number] Сини Семея: Саломіт, Іїл і Едан, — троє. Вони — керівники по батьківській лінії Едана. 
[Number] 10 [Number] І по синах Семея: Єт, Зіза, Йоас і Верія. Це — сини Семея, — четверо. 
[Number] 11 [Number] І Єт був керівник, Зіза другий, Йоас і Верія не мали багато синів, і вони стали однією родинною лінією, як один перепис.
[Enter]
[Number] 12 [Number] Сини Каата: Амврам, Іссаар, Хеврон, Озіїл, — четверо. 
[Number] 13 [Number] Сини Амврама: Аарон і Мойсей. І відділений був Аарон, щоб освячувати Святе святих, він і його сини навіки, щоб кадити ладаном перед Господом, служити і благословляти Його Іменем навіки. 
[Number] 14 [Number] І Мойсей, Божий чоловік, — його сини причислені до племені Левія. 
[Number] 15 [Number] Сини Мойсея: Ґирсам і Еліезер. 
[Number] 16 [Number] Сини Ґирсама: Сувал, керівник. 
[Number] 17 [Number] І були сини Еліезера: Раавія, керівник, і не було в Еліезера інших. Сини Раавії сильно намножилися. 
[Number] 18 [Number] Сини Іссаара: керівник Саломот. 
[Number] 19 [Number] Сини Хеврона: керівник Ідуд, Амадія — другий, Озіїл — третій, Ікемія — четвертий. 
[Number] 20 [Number] Сини Озіїла: Міха, керівник, і Ісія — другий. 
[Number] 21 [Number] Сини Мерарія: Моолій і Мусій. Сини Моолія: Елеазар і Кіс. 
[Number] 22 [Number] І помер Елеазар, і не було в нього синів, але тільки дочки, і їх взяли сини Кіса, їхні брати. 
[Number] 23 [Number] Сини Мусія: Моолій, Едер і Ярімот — троє.
[Enter]
[Number] 24 [Number] Це — сини Левія за родинами по своїй батьківській лінії, володарі їхніх родинних ліній згідно з їхнім переписом, за кількістю їхніх імен, по осібно, які виконують справу служіння в Господньому домі, — від двадцятилітніх і старші. 
[Number] 25 [Number] Адже Давид сказав: Господь, Бог Ізраїля, дав спочити Своєму народові, і Він поселився в Єрусалимі навіки. 
[Number] 26 [Number] Левіти не носили намету і весь його посуд для служіння в ньому, 
[Number] 27 [Number] оскільки в останніх словах Давида є кількість синів Левія — від двадцятилітніх і старших, 
[Number] 28 [Number] бо призначив їх прислуговувати Ааронові, щоб служили в Господньому домі, у дворах, у кімнатах і для очищення всього святого, і в справі служіння Божого дому, 
[Number] 29 [Number] при хлібах покладання, при пшеничному борошні для жертви і при зелені, опрісноках, при жаровнях, при печеному, при всякій мірі, 
[Number] 30 [Number] і щоб стояли вранці, аби хвалити і прославляти Господа, і так само ввечері, 
[Number] 31 [Number] і при всіх принесеннях всепалень для Господа в суботи, при настанні нового місяця і у свята, у кількості згідно з їхнім приписом, постійно для Господа. 
[Number] 32 [Number] І щоб здійснювати нагляд за наметом свідчення і нагляд синів Аарона, їхніх братів, аби служили в Господньому домі.