
[Number] 1 [Number] І сталося, коли Давид поселився у своєму домі, то сказав Давид пророкові Натанові: Ось я живу в кедровому домі, а ковчег Господнього завіту під покриттям зі шкір. 
[Number] 2 [Number] А Натан відповів Давидові: Чини все, що в тебе на душі, бо Бог з тобою.
[Enter]
[Number] 3 [Number] І сталося тієї ночі, що до Натана було Господнє слово, яке свідчило: 
[Number] 4 [Number] Іди і скажи Давидові, Моєму рабові: Так сказав Господь: Ти не будуватимеш Мені дім, щоб Мені в ньому жити! 
[Number] 5 [Number] Адже Я не жив у домі з того дня, в який Я вивів Ізраїль, аж до цього дня, — Я був у наметі й під покривалом. 
[Number] 6 [Number] Усюди, де Я проходив у всьому Ізраїлі, хіба коли-небудь сказав Я хоч одному з племен Ізраїля, який поставлений пасти Мій народ, докоряючи: Ви не збудували Мені кедрового дому!? 
[Number] 7 [Number] Тож тепер так скажеш Моєму рабові Давиду: Так говорить Господь Вседержитель: Я взяв тебе зі стад з-посеред пастухів, щоби ти був вождем над Моїм народом Ізраїлем. 
[Number] 8 [Number] І Я був з тобою в усьому, куди ти ходив, і Я знищив усіх твоїх ворогів з-перед тебе, і зробив Я тобі ім’я за іменем славних, які на землі. 
[Number] 9 [Number] Я визначу місце для Мого народу, Ізраїля, і насаджу його, і він проживатиме сам, і більше не матиме турбот, і несправедливість не продовжуватиме принижувати його, як від початку. 
[Number] 10 [Number] Від днів, в які Я настановив суддів над Моїм народом Ізраїлем, Я впокорив усіх твоїх ворогів.
[Enter]Я звеличу тебе, і Господь збудує тобі дім, 
[Number] 11 [Number] і буде, коли завершаться твої дні, і ти заснеш із твоїми батьками, то підніму твого нащадка після тебе, того, який буде з твого лона, і він приготує твоє царство. 
[Number] 12 [Number] Саме він збудує Мені дім, а Я встановлю його престол навіки. 
[Number] 13 [Number] Я буду йому за батька, а він буде Мені за сина. І не відійму від нього Свого милосердя, як Я відняв від тих, які були перед тобою. 
[Number] 14 [Number] І запевню його в Моєму домі й у його царстві навіки, і його престол буде встановлений навіки! 
[Number] 15 [Number] Згідно з усіма цими словами і з усім цим видінням, — так сказав Натан Давидові.
[Enter]
[Number] 16 [Number] І цар Давид прийшов, сів перед Господом і сказав: Хто я, Господи Боже, і хто мій дім, що Ти мене полюбив навіки? 
[Number] 17 [Number] І цього було замало для Тебе, Боже, і Ти сказав про дім Твого раба здалека, і Ти поглянув на мене, наче поглядом чоловіка, і Ти мене підняв, Господи Боже. 
[Number] 18 [Number] Що ще зробить Тобі Давид, аби прославити? Ти ж знаєш Твого раба! 
[Number] 19 [Number] За Твоїм серцем Ти вчинив усю велич. 
[Number] 20 [Number] Господи, немає подібного до Тебе, і немає, за винятком Тебе, у всьому, що ми почули нашими вухами. 
[Number] 21 [Number] І на землі немає ще такого народу, як Твій народ Ізраїль, якого Бог вів, щоб викупити Собі народ, поставити Собі велике і славне Ім’я, вигнати народи з-перед Твого народу, який Ти викупив з Єгипту. 
[Number] 22 [Number] І Ти зробив Твій народ Ізраїль Собі народом навіки, і Ти, Господи, їм за Бога.
[Enter]
[Number] 23 [Number] Тепер же, Господи, слово Твоє, яке Ти сказав Твоєму рабові й про його дім, нехай буде вірним навіки, — 
[Number] 24 [Number] тим, які говорять, Господи, Господи Вседержителю, Боже Ізраїля, і дім Давида, Твого раба нехай міцно стоїть перед Тобою. 
[Number] 25 [Number] Адже Ти, Господи, відкрив вухо Твого раба, щоб йому збудувати дім. Через це Твій раб знайшов сміливість помолитися у Твоїй присутності. 
[Number] 26 [Number] Тепер же, Господи, Ти Сам є Богом і сказав це добро про Твого раба. 
[Number] 27 [Number] Тепер почни благословляти дім Твого раба, щоб він був навіки перед Тобою. Адже Ти, Господи, поблагословив, тож поблагослови навіки!