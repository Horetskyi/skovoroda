
[Number] 1 [Number] Коли Господь, твій Бог, вигубить народи, землю яких твій Бог дає тобі, ви заволодієте ними й оселитеся в їхніх містах та в їхніх домах, 
[Number] 2 [Number] то виділиш собі посеред своєї землі, яку Господь Бог дає тобі, три міста. 
[Number] 3 [Number] Розрахуєш собі дорогу й розділиш межі своєї землі, яку Господь, твій Бог, виділяє тобі, на три частини, і нехай там буде сховище для будь-якого вбивці. 
[Number] 4 [Number] Ось який припис буде щодо вбивці, який втече туди і житиме. Хто ненавмисно вбив би ближнього, не ворогувавши з ним ні вчора, ні передучора, 
[Number] 5 [Number] чи хто прийшов би з ближнім у ліс збирати дрова, і його рука, рубаючи дерево, замахнулася сокирою, і залізо, злетівши з держака, влучило в ближнього, і той загинув би, — нехай такий утече в одне із цих міст і нехай живе. 
[Number] 6 [Number] Щоби месник за кров, розгарячившись серцем та погнавшись за вбивцею, не наздогнав його, — якщо дорога буде дальшою, — не побив його душі, і той не помер, хоч на ньому немає смертного присуду, оскільки він не був його ворогом ні вчора, ні передучора. 
[Number] 7 [Number] Тому-то я заповідаю тобі це слово, кажучи: Виділи собі три міста. 
[Number] 8 [Number] А коли Господь Бог розширить твої кордони, як Він поклявся твоїм батькам, і дасть тобі всю ту землю, яку обіцяв дати твоїм батькам, — 
[Number] 9 [Number] якщо ти будеш слухняним, виконуючи всі ці заповіді, які я тобі сьогодні заповідаю, люблячи Господа, свого Бога, та ходячи всіма Його дорогами всі дні, — то додаси собі до цих трьох ще три міста. 
[Number] 10 [Number] Хай на твоїй землі, яку Господь, твій Бог, дає тобі в спадщину, не проливається невинна кров, і хай серед тебе не буде винного в кровопролитті. 
[Number] 11 [Number] Якщо ж буде якийсь чоловік, який буде ненавидіти ближнього, чатуватиме на нього, нападе на нього, поб’є його душу, і той помре, і він утече в одне із цих міст, 
[Number] 12 [Number] то нехай старійшини його міста пошлють по нього, заберуть його звідти й видадуть його в руки месника за кров, і він помре. 
[Number] 13 [Number] Хай твоє око не має до нього пощади; змий з Ізраїлю невинну кров, — і тобі буде добре. 
[Number] 14 [Number] Не пересувай меж ближнього, котрі встановили твої батьки в спадщині, яку ти отримав на землі, якою Господь, твій Бог, дає тобі заволодіти. 
[Number] 15 [Number] Хай один свідок не виступає проти людини в будь-якій несправедливості, у будь-якому проступку чи в будь-якому гріху, яким вона згрішить. Кожний факт повинен бути встановлений за свідченням двох свідків чи за свідченням трьох свідків. 
[Number] 16 [Number] А якщо проти якогось чоловіка виступить несправедливий свідок, закидаючи йому безбожність, 
[Number] 17 [Number] то нехай обидва чоловіки, між якими виникне суперечка, стануть перед Господом, перед священиками та перед суддями, які будуть у ті дні, 
[Number] 18 [Number] й нехай судді пильно розслідять: якщо несправедливий свідок свідчив несправедливо і виступив проти свого брата, 
[Number] 19 [Number] то вчините йому так, як він мав намір учинити своєму братові, — і так викорениш зло з-посеред вас самих. 
[Number] 20 [Number] А інші, почувши це, будуть боятися і більше ніколи не чинитимуть серед вас такої злої речі, як ця. 
[Number] 21 [Number] Хай твоє око не має до нього пощади. Життя за життя, око за око, зуб за зуб, руку за руку, ногу за ногу!