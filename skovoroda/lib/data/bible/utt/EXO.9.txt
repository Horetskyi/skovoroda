
[Number] 1 [Number] І сказав Господь Мойсеєві: Увійди до фараона й промов до нього: Так говорить Господь, Бог євреїв: Відпусти Мій народ, щоб поклонився Мені! 
[Number] 2 [Number] Якщо ти все ж таки не побажаєш відпустити Мій народ, але й надалі будеш його затримувати, 
[Number] 3 [Number] то ось Господня рука буде на твоїй худобі, яка на рівнинах: на конях, на ослах, на верблюдах, на волах і на вівцях, — дуже велика моровиця. 
[Number] 4 [Number] І дивовижну різницю зроблю Я на той час між худобою єгиптян і худобою Ізраїльських синів, — з усього згаданого не загине те, щоналежить синам Ізраїля! 
[Number] 5 [Number] Бог визначив точний час, кажучи: Завтра Господь виконає на землі те, що проголосив. 
[Number] 6 [Number] І наступного дня Господь здійснив те, що проголосив, — і вся худоба єгиптян вимерла, а з тварин Ізраїльських синів не пропало нічого. 
[Number] 7 [Number] А коли фараон побачив, що з тварин синів Ізраїля не загинуло нічого, то серце фараона стало нечуйним, і він народ не відпустив. 
[Number] 8 [Number] Тож Господь сказав Мойсеєві та Ааронові, промовляючи: Візьміть собі повні жмені сажі з печі, і нехай підкине її Мойсей до неба перед фараоном і перед його слугами, 
[Number] 9 [Number] і нехай стане курява на всій Єгипетській землі, і будуть на людях і на тваринах струпи та болячки, що утворяться як на людях, так і на тваринах, — в усій Єгипетській землі. 
[Number] 10 [Number] Тож він узяв сажі з печі перед фараоном, і підкинув її Мойсей до неба, і вона обернулася на струпи й болячки, що утворилися як на людях, так і на тваринах. 
[Number] 11 [Number] А чаклуни не могли стояти перед Мойсеєм через струпи, оскільки і на чародіях були струпи, і в усій Єгипетській землі. 
[Number] 12 [Number] Та Господь учинив непоступливим серце фараона, і той не послухав їх, — як і заповів Господь Мойсеєві. 
[Number] 13 [Number] Тоді Господь промовив до Мойсея: Встань рано на світанку, явись до фараона і скажи йому: Так говорить Господь, Бог євреїв: Відпусти Мій народ, щоб Мені поклонилися, 
[Number] 14 [Number] бо в цей час Я посилаю всі Мої кари у твоє серце і твоїх слуг, і твого народу, щоб ти знав, що немає іншого, як Я, на всій землі! 
[Number] 15 [Number] Адже тепер, коли підійму руку, то уражу тебе і твій народ смертю, і знищений будеш із землі. 
[Number] 16 [Number] І для цього ти був збережений, щоб Я на тобі показав Мою силу і щоб Моє Ім’я було розголошене по всій землі. 
[Number] 17 [Number] А ти, однак, усе ще намагаєшся не відпустити Мій народ. 
[Number] 18 [Number] Ось, Я пошлю в цю пору завтра дуже великий град, якого ще не було в Єгипті з того дня, відколи його засновано, і до сьогодні. 
[Number] 19 [Number] Отже, тепер поквапся позаганяти свою худобу і все те, що належить тобі на рівнині. Тому що всі люди й тварини, які перебуватимуть на рівнині й не підуть під накриття, — упаде на них град, і вони загинуть. 
[Number] 20 [Number] Ті з рабів фараона, хто побоявся Господнього слова, зігнали свою худобу під накриття. 
[Number] 21 [Number] А ті, хто не зважив розумом на Господнє слово, залишили худобу на рівнині. 
[Number] 22 [Number] І сказав Господь Мойсеєві: Простягни свою руку до неба — і випаде град на всій Єгипетській землі: на людей, на худобу і на всю рослинність, що на землі. 
[Number] 23 [Number] Тож Мойсей простягнув руку до неба, — і Господь послав громи і град, і вогонь проносився по землі. Господь послав град на всю Єгипетську землю. 
[Number] 24 [Number] І падав град, і спалахував вогонь серед граду. А то був дуже-дуже великий град — такого не було в Єгипті, відколи народ постав у ньому. 
[Number] 25 [Number] І на всій Єгипетській землі град побив усе — від людини до худоби; і побив град усю рослинність, що на полі, і всі дерева, які на рівнинах, град знищив. 
[Number] 26 [Number] Граду не було тільки в землі Ґесем, де жили сини Ізраїля. 
[Number] 27 [Number] Тож фараон послав, аби покликали Мойсея та Аарона, і сказав їм: Згрішив я тепер. Господь — праведний, а я та мій народ — неправедні. 
[Number] 28 [Number] Отже, помоліться за мене Господу, і хай припиняться Божі громи, град і вогонь! Я відпущу вас, — ви не будете більше тут залишатися. 
[Number] 29 [Number] Та Мойсей сказав йому: Як тільки вийду з міста, я підійму свої руки до Господа, і громи припиняться, і більше не буде граду й дощу, — щоб ти пізнав, що Господня земля. 
[Number] 30 [Number] І ти, і твої раби — я переконаний — ще не боїтеся Господа. 
[Number] 31 [Number] Льон і ячмінь були побиті, бо ячмінь колосився, а льон цвів. 
[Number] 32 [Number] А пшениця і жито не були побиті, оскільки були пізні. 
[Number] 33 [Number] Мойсей вийшов від фараона поза місто і підняв руки до Господа, — громи та град припинилися, і дощ більше не падав на землю. 
[Number] 34 [Number] Коли фараон побачив, що дощ, град і громи перестали, то продовжував грішити. І непоступливим стало серце його і його слуг. 
[Number] 35 [Number] І стало кам’яним серце фараона, і він не відпустив Ізраїльських синів, — як і сказав Господь Мойсеєві.