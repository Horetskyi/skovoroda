
[Number] 1 [Number] Мойсей скликав весь Ізраїль і сказав їм: Слухай, Ізраїлю, постанови та присуди, що я сьогодні проголошую у ваші вуха, вивчіть їх і пильнуйте, щоб їх виконувати. 
[Number] 2 [Number] Господь, ваш Бог, уклав з вами завіт на Хориві. 
[Number] 3 [Number] Не з батьками вашими Господь уклав цей завіт, а з вами, які тут сьогодні всі живете. 
[Number] 4 [Number] Обличчям в обличчя Господь промовляв до вас на горі з-посеред вогню, 
[Number] 5 [Number] а я стояв тим часом між Господом і вами, щоб передати вам Господні слова, бо ви боялися вогню і не піднялися на гору, коли Він говорив: 
[Number] 6 [Number] Я — Господь, твій Бог, Який вивів тебе з Єгипетської землі, з дому неволі. 
[Number] 7 [Number] Нехай в тебе не буде інших богів перед Моїм обличчям! 
[Number] 8 [Number] Не роби собі ідола, ані будь-якої подоби того, що на небі, вгорі, чи на землі, внизу, чи у водах, під землею. 
[Number] 9 [Number] Не поклоняйся їм і не служи їм, бо Я — Господь, твій Бог, — Бог ревнивий, Який відплачує за гріхи батьків дітям до третього й четвертого покоління — тим, хто ненавидить Мене, 
[Number] 10 [Number] і Який чинить милосердя тисячам поколінь — тим, хто любить Мене і дотримується Моїх заповідей. 
[Number] 11 [Number] Не вживай Ім’я Господа, свого Бога, надаремно, бо Господь не вважатиме чистим того, хто вживає Його Ім’я надаремно. 
[Number] 12 [Number] Дотримуйся суботнього дня, щоб святити його, як Господь, твій Бог, заповів тобі. 
[Number] 13 [Number] Шість днів працюй і чини всі свої діла, 
[Number] 14 [Number] а сьомого дня — субота, присвячена Господу, твоєму Богові. Не чини в цей день жодного діла — ні ти, ні твій син, ні твоя дочка, ні твій раб, ні твоя рабиня, ні твій віл, ні твій осел, ні будь-яка твоя худоба, ні захожий, який проживає у твоїх брамах, — щоб твій раб і твоя рабиня відпочили так само, як і ти. 
[Number] 15 [Number] Пам’ятай, що ти був рабом у Єгипетській землі, та Господь, твій Бог, вивів тебе звідти могутньою рукою і піднесеним раменом; тому Господь, твій Бог, заповів тобі дотримуватися суботнього дня та святити його. 
[Number] 16 [Number] Шануй свого батька і свою матір, як Господь, твій Бог, заповів тобі, щоб тобі було добре і щоб ти був довголітнім на землі, яку Господь, твій Бог, дає тобі. 
[Number] 17 [Number] Не вбивай! 
[Number] 18 [Number] Не чини перелюбу! 
[Number] 19 [Number] Не кради! 
[Number] 20 [Number] Не давай неправдивого свідчення проти свого ближнього. 
[Number] 21 [Number] Не жадай дружини свого ближнього. Не жадай дому свого ближнього, ні його поля, ні його раба, ні його рабині, ні його вола, ні його осла, ні будь-якої його худоби, ні будь-чого, що є у твого ближнього. 
[Number] 22 [Number] Ці слова Господь промовив до всієї вашої громади на горі з-посеред вогню, — навколо ж була темрява, морок, буря й гучний голос, — і більше нічого не додав. Він написав їх на двох кам’яних скрижалях і дав їх мені. 
[Number] 23 [Number] І сталося, — коли ви почули голос з-посеред вогню, — а гора палала вогнем, — то ви прийшли до мене — усі провідники ваших племен і ваші старійшини — 
[Number] 24 [Number] та сказали: Ось Господь, наш Бог, показав нам Свою славу, і ми чули Його голос з-посеред вогню. У цей день ми побачили, що Бог промовляє до людини, і вона живе! 
[Number] 25 [Number] А тепер — щоб ми не померли! Адже цей великий вогонь знищить нас! Якщо ми далі продовжуватимемо слухати голос Господа, нашого Бога, то ми помремо! 
[Number] 26 [Number] Адже хто з тілесних істот може жити, чувши, як ми, голос живого Бога, Який промовляє з-посеред вогню? 
[Number] 27 [Number] Піди сам і вислухай усе, що скаже Господь, наш Бог. Ти говоритимеш нам усе, що Господь, наш Бог, говоритиме тобі, а ми будемо слухати і виконувати. 
[Number] 28 [Number] Господь почув ваші слова, коли ви до мене говорили, і Господь сказав мені: Я чув слова цього народу, які вони тобі сказали. Усе, що вони сказали, — правильно. 
[Number] 29 [Number] О, коли б їхнє серце в них завжди було саме таким, — щоб вони боялися Мене і дотримувалися Моїх заповідей, щоб їм та їхнім синам повіки було добре! 
[Number] 30 [Number] Іди, скажи їм: Повертайтеся у свої доми. 
[Number] 31 [Number] А ти стань тут зі Мною, і Я оголошу тобі заповіді, постанови та присуди, які ти повинен їх навчити, — нехай вони виконують їх на землі, яку Я даю їм у володіння. 
[Number] 32 [Number] Пильнуйте, щоб ви чинили так, як заповів Господь, твій Бог, не звертай ні праворуч, ні ліворуч 
[Number] 33 [Number] по тій дорозі, яку Господь, твій Бог, заповів тобі, щоб по ній ходити, — аби ти мав спокій і тобі було добре, і щоб ви довго жили на землі, якою заволодієте.