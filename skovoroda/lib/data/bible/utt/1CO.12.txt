
[Number] 1 [Number]  Не хочу, брати, щоб ви були необізнані з духовними дарами.
[Enter]
[Number] 2 [Number]  Знаєте, як ще ви були язичниками, то ходили до німих ідолів, ніби хто водив вас.
[Enter]
[Number] 3 [Number]  Тому й кажу вам, що ніхто з тих, які промовляють Божим Духом, не скаже: Анатема Ісус! І ніхто не може сказати: Господь Ісус! — хіба тільки Духом Святим.
[Enter]
[Number] 4 [Number]  Дари є різноманітні, а Дух — той самий.
[Enter]
[Number] 5 [Number]  І служіння різноманітні, а Господь той самий.
[Enter]
[Number] 6 [Number]  І дії різноманітні, а Бог той самий, — Він робить усе в усіх.
[Enter]
[Number] 7 [Number]  Кожному дається виявлення Духа на спільну користь.
[Enter]
[Number] 8 [Number]  Одному Дух дає слово мудрості, іншому — слово знання тим же Духом,
[Enter]
[Number] 9 [Number]  іншому — віру тим же Духом, іншому — дари оздоровлень тим самим Духом,
[Enter]
[Number] 10 [Number]  іншому — робити чудеса, іншому — пророкувати, іншому — розпізнавати духів, іншому — різні мови, іншому — пояснення мов.
[Enter]
[Enter]
[Number] 11 [Number]  А все це робить один і той же Дух, даючи окремо кожному, як хоче.
[Enter]
[Number] 12 [Number]  Бо як тіло одне, але має багато членів, так і всі члени: хоч їх багато, становлять [одне] тіло, — так і Христос.
[Enter]
[Number] 13 [Number]  Адже всі ми хрещені одним Духом в одне тіло: чи то юдеї, чи греки, чи раби, чи вільні, — усі одним Духом напоєні.
[Enter]
[Number] 14 [Number]  Бо тіло складається не з одного члена, а з багатьох.
[Enter]
[Number] 15 [Number] Якщо скаже нога, що «я не рука і тому не належу до тіла», то хіба через це вона не належить до тіла?
[Enter]
[Number] 16 [Number] І якщо вухо скаже, що «я не око і тому не належу до тіла», то хіба через це воно не належить до тіла?
[Enter]
[Number] 17 [Number] Якщо все тіло є оком, то де слух? Якщо все є слухом, то де нюх?
[Enter]
[Number] 18 [Number]  Тепер же Бог розмістив члени в тілі — кожного з них, як забажав.
[Enter]
[Number] 19 [Number] Якби всі були одним членом, то де тіло?
[Enter]
[Number] 20 [Number]  Тепер же — членів багато, а тіло одне.
[Enter]
[Number] 21 [Number] Не може око сказати руці: Ти мені не потрібна. Або знову — голова ногам: Ви мені не потрібні.
[Enter]
[Number] 22 [Number] Але ті члени тіла, що вважаються слабшими, значно більше потрібні.
[Enter]
[Number] 23 [Number] А ті, які вважаємо непристойними в тілі, саме їх більше шануємо; і непоказні наші члени одержують більшу повагу,
[Enter]
[Number] 24 [Number] а наші показні члени цього не потребують. Бог склав тіло так, що нижчому дав більшу пошану,
[Enter]
[Number] 25 [Number]  щоб не було поділу в тілі, але щоби члени одні про одних дбали.
[Enter]
[Number] 26 [Number] І якщо страждає один член, з ним страждають усі члени; якщо в пошані один член, з ним радіють усі члени.
[Enter]
[Number] 27 [Number] Ви — тіло Христа, а окремо ви члени.
[Enter]
[Number] 28 [Number]  Деяких Бог поставив у Церкві: по-перше — апостолами, по-друге — пророками, по-третє — учителями; потім — чудеса, тоді — дари оздоровлення, допомоги, управління, знання різних мов.
[Enter]
[Number] 29 [Number] Чи всі апостоли? Чи всі пророки? Чи всі вчителі? Чи всі творять чудеса?
[Enter]
[Number] 30 [Number]  Чи всі мають дари оздоровляти? Чи всі мовами говорять? Чи всі пояснюють?
[Enter]
[Number] 31 [Number] Тож ревно дбайте про більші дари, а далі я вам показую ще кращий шлях.