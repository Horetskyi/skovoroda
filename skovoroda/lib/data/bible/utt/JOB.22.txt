
[Number] 1 [Number] Підхопивши, Еліфас, теманієць, сказав: 
[Number] 2 [Number] Хіба Господь не є Тим, Хто навчає розуму і вмінню? 
[Number] 3 [Number] Адже яка користь Господу, якщо ти був невинний у вчинках? Чи вигода, що ти простою тримав свою дорогу? 
[Number] 4 [Number] Чи, роблячи твоє слово, Він тебе звинуватить і вийде з тобою на суд? 
[Number] 5 [Number] Хіба твої злодіяння не є великими, а твої гріхи незчисленні? 
[Number] 6 [Number] А ти брав у заставу у твоїх братів за ніщо, — одяг же нагих ти забирав. 
[Number] 7 [Number] Ти не напоїв водою спраглих, але в голодуючих ти забрав кусень хліба. 
[Number] 8 [Number] Ти ж сприйняв обличчя деяких і заселив тих, хто на землі. 
[Number] 9 [Number] Вдів ти відіслав з порожніми руками, а сиротам заподіяв зло. 
[Number] 10 [Number] Тому-то тебе оточили засідки, і надзвичайна війна завдала тобі клопоту. 
[Number] 11 [Number] Світло тобі стало темрявою, коли ти лежав, вода тебе покрила. 
[Number] 12 [Number] Хіба не бачить Той, Хто живе на висотах, Який упокорює тих, котрі гордовито підносяться? 
[Number] 13 [Number] І ти сказав: Про що Сильний дізнався? Хіба Він розсудить у темряві? 
[Number] 14 [Number] Хмара — Його сховище, і Він не покажеться, і пройде довкола неба. 
[Number] 15 [Number] Чи триматимешся вічної стежки, якою ходили неправедні мужі, 
[Number] 16 [Number] які були забрані передчасно? Їхні основи — ріка, що тече. 
[Number] 17 [Number] Вони кажуть: Що зробить нам Господь? Або: Що Вседержитель на нас наведе? 
[Number] 18 [Number] Він же наповнив їхні доми добром, а рада безбожних далека від Нього. 
[Number] 19 [Number] Праведні, побачивши, висміяли, і непорочний поглузував. 
[Number] 20 [Number] А їхнє майно знищене, і їхній останок пожирає вогонь. 
[Number] 21 [Number] Будь же твердим, якщо залишаєшся. Тоді твій плід буде в добрі. 
[Number] 22 [Number] Тож прийми сказане Його устами, — прийми Його слова до свого серця. 
[Number] 23 [Number] Якщо ж повернешся і впокориш себе перед Господом, ти віддалиш неправедне від твого життя. 
[Number] 24 [Number] Ти будеш поставлений на землі, на камені, — наче на камені потоку Офір. 
[Number] 25 [Number] Отже, Вседержитель буде твоїм помічником від ворогів, а тебе зробить чистим, наче золото, випробуване вогнем. 
[Number] 26 [Number] Тоді станеш сміливий перед Господом, радісно поглянувши на небо. 
[Number] 27 [Number] Коли ти помолишся до Нього, Він тебе вислухає, дасть тобі виконати обітниці. 
[Number] 28 [Number] Він приготує тобі життя праведності, і на твоїх дорогах буде світло. 
[Number] 29 [Number] Бо ти себе впокорив, і скажеш: Він звеличився, та спасає того, хто схиляє очі. 
[Number] 30 [Number] Він врятує невинного, і ти врятуєшся через чистоту своїх рук.