[NoteNumber] 1 [NoteNumber] 
[NoteNumber] 2 [NoteNumber] Книга Псалмів 118 (119): 1. Цей псалом входить до чину відспівування та погребу мирян.
[NoteNumber] 3 [NoteNumber] Перун – блискавка, чи, як писав Памва Беринда, “гром” [див.: Беринда П. Лексікон славеноросскій и имен толкованіє. – Київ, 1627. – Ст. 153]. Ця назва походить від імені поганського бога Перуна й зустрічається, зокрема, у фольклорних заклинаннях на взір: “А бодай вас перун трас!”; “Бодай тя перун встрілив!”; “Перун би ті забив з ясного сонцьи!” тощо [Франко, № 14605, 19819, 19822; тут і далі зібрані Іваном Франком приказки та прислів’я цитуємо за виданням: Галицько-руські народні приповідки / Зібрав, упорядкував і пояснив др. Іван Франко. 2-е вид. – Львів, 2006–2007. – Т. І–ІІІ, – зазначаючи в дужках тільки їхній порядковий номер].
[NoteNumber] 4 [NoteNumber] Цей образ узято з церковних піснеспівів. Пор.: “…иго твоє на рамо си, и бремя твоє легкоє…”; “…воспоминаніє благаго ига Христова на себе взятія и легкаго бремене єго ношенія” [Могила П. Євхологіон, албо Молитвослов или Требник. – Київ, 1646. – С. 581, 944]. Його джерелом є слова Христа: “Бож ярмо Моє любе, а тягар Мій легкий” (Євангелія від св. Матвія 11: 30). Сковорода, як зауважував Ніколай фон Арсеньєв, “…жив у Христі, радо ділив його бідність та славив разом з Павлом свій хрест” [Arseniew N. von. Bilder aus dem russischen Geistesleben: I. Die mystische Philosophie Skovorodas // Kyrios. Vierteljahresschrift für Kirchen- und Geistesgeschichte Osteuropas. – Königsberg; Berlin, 1936. – Bd. I. – Hft. 1. – S. 27]. Тут Сковорода має на думці “другий спосіб” наслідування Христа, тобто готовність людини перетерпіти за Спасителя різноманітні дочасні злигодні та страждання [див.: Могила П. Крест Христа Спасителя // Тітов Хв. Матеріали для історії книжної справи на Вкраїні в XVI–XVIII в.в.: Всезбірка передмов до українських стародруків. – Київ, 1924. – С. 282–283]. Наприклад, Леонтій Карпович писав: “Треба впрод (мовит твой Учытель до тебе) отврещися себе, взяти крест свой, подняти за имя Моє муку и смерть” [Карпович Л. Казаньє на Преображеніє Господа Бога и Спаса нашего Іисуса Христа // Левшун Л. В. Леонтий Карпович. Жизнь и творчество. – Минск, 2001. – С. 138 (додатки)]. Легкість узятого на себе хреста обумовлена тим, що, як казав Іван Максимович: “…Бог, паче мѣры премудр и истинен сый, вся в мѣру и число, и превѣс расмотрил, вѣсть он извѣстно, что не могут и что чія понести силны суть мышца. Тѣм же тѣсноты и бѣды правым налагаєт мѣрилом, да не крест над мѣру долгшій или кратчайшій кому дастся, исчитаєт он, колико сему и колико другому и яковым чином кресты назнаменовати…” [Максимович І. Царскій путь креста Господня. – Чернігів, 1709. – Арк. 25 (зв.)]. Цей образ був добре відомий і в емблематиці. Див., наприклад, 441-ий малюнок зі збірки «Symbola et emblemata», що має назву «Ярмо» й підпис: “Иго мое благо. Бремя легко. Suave jugum” [Емвлемы и сѵмволы избранные. – Санкт-Петербург, 1788. – С. 112–113].
[NoteNumber] 5 [NoteNumber] “Камінь серця” – знаний бароковий образ людської нечулості до Бога. Цей образ є, зокрема, у перейнятій аскетичним пафосом “святій богодухновенній книзі” «Алфа і Омега»: “…Покажи бо волку траву или цвѣты, ничтоже о сем не радит, от єстества бо своєго не имать ясти травы. Покажите волу мясо, такожде не радит, понеже не єстество єго ясти мясо. Такожде єгда человѣку плотну о небесных вещех глаголеши, не имать хотѣнія до сего, но аки камень, нань же дождь падет, звнѣ мокр, внутрь же сух, влага бо пріяти єго не возможе, такоже и человѣку сицеву, єгда слово Божіє глаголєши, толико глас словеси биєт звнѣ плотныя уши єго, не приходит же в сердце єго…” [Алфа і Омега. – Супрасль, 1788. – Арк. 615–615 (зв.)]. Загалом беручи, образ серця в Сковороди відіграє дуже важливу роль. Недаром, згідно з нашими підрахунками, слово серце зустрічається в його творах 1146 разів, а самого Сковороду не без підстав називають “філософом серця” [див., зокрема: Бовсунівська Т. Філософія серця Г. Сковороди і українська ментальність // Сковорода Григорій: образ мислителя: Збірник наукових праць. – Київ, 1997. – С. 84–94; Закидальський Т. Поняття серця в українській філософській думці // Філософська і соціологічна думка. – 1991. – № 8. – С. 127–138; Kaluzny A. E. La philosophie du coeur de Grégoire Skovoroda / Préf. de V. Cauchy. – Montréal, 1983; Klein E. Skovoroda: tematica, simboli e tradizione // Kamen’. Rivista semestrale di poesia e filosofia. – 1994–1995. – An. V. – N. 6–7 (Dicembre-Giugno). – P. 79–110; Kultschytzkyj A. von. Hryhorij Skovoroda, Philоsоph der Selbsterkenntnis und Vorlaufer des Personalismus // Hryhorij Savyč Skovoroda (1722–1794). – München, 1975. – S. 30–40]. Сковорода трактує серце в найрізноманітніших стратегіях: і як неподільне осереддя душі, і як містичну галузку Божої благодаті, тобто “сродність”, і як думку (тут сковородинське серце схоже на схоластичні поняття scintilla animae чи rationis), і як бездонну глибину (позасвідоме), і як арену споконвічної боротьби добра та зла. Слід зазначити, що в українських барокових письменників тема серця була дуже популярною – досить пригадати «Діоптру» Віталія Дубенського чи «Богомысліє» Івана Максимовича. Перегодом вона знайде своє продовження в Миколи Гоголя («Вибрані місця з листування з друзями», які, так само, як і «Сад…» Сковороди, розпочинаються темою смерті, а закінчуються темою життя й ім’ям Христа), у “хуторянській філософії” Пантелеймона Куліша, у трактаті Памфіла Юркевича «Серце та його значення в духовному житті людини, згідно з наукою Слова Божого» та інших [див. про це: Чижевський Д. Філософія Г. С. Сковороди / Підготовка тексту й переднє слово проф. Леоніда Ушкалова. – Харків, 2004. – С. 114].
[NoteNumber] 6 [NoteNumber] Міфологема “золотого віку” (райського стану) сягає ще поеми Гесіода «Роботи і дні» (109–181), де поет змалював чотири покоління людей: золоте, срібне, мідне й залізне [див.: Гесиод. Работы и дни. Земледельческая поэма / Перевел с древнегреческого В. Вересаев. – Москва, 1927. – С. 43–45]. Інакшу версію цього сюжету подав Овідій у своїх «Метаморфозах» (І, 89–150) [див.: Публій Овідій Назон. Метаморфози / Переклад, передмова та примітки Андрія Содомори. – Київ, 1985. – С. 17–18].
[NoteNumber] 7 [NoteNumber] Це – один із перших поетичних творів Сковороди. Написаний у селі Каврай. Як свідчить Михайло Ковалинський, Степан Томара, прочитавши цю поезію, високо поцінував поетичний хист Сковороди. “Друг мой! – сказав він йому. – Бог благословил тебя дарованіем духа и слова”.
[NoteNumber] 8 [NoteNumber] Очевидно, це парафраза Послання св. ап. Павла до филип’ян 3: 20. Пор. : [Irm]Нaше бо житіе2 на нб7сёхъ є4сть[Irm]
[NoteNumber] 9 [NoteNumber] “Свѣт неприступный” означав, як правило, Пресвяту Тройцю [див., наприклад: Могила П. Євхологіон, албо Молитвослов или Требник. – Київ, 1646. – С. 43 (друга пагін.)].
[NoteNumber] 10 [NoteNumber] Сковорода має на думці слова Христа: [Irm]гlю бо вaмъ, ћкw ѓгг7ли и4хъ на нб7сёхъ вы1ну ви1дzтъ лице2 nц7A моегw2 нбcнагw[Irm] (Євангелія від св. Матвія 18: 10).
[NoteNumber] 11 [NoteNumber] Сковорода має на думці чудо уздоровлення сліпого, коли Христос [Irm]сотвори2 бре1ніе t плюнове1ніz, и3 помaза џчи бре1ніемъ слэпо1му, и3 рече2 є3мY: и3ди2, ўмы1йсz въ купёли сілwaмстэ, є4же сказaетсz по1сланъ. И$де ў2бо и3 ўмы1сz, и3 пріи1де ви1дz[Irm] (Євангелія від св. Івана 9: 6–7). Про “купель Силоамскую” ідеться також у молитовних текстах [див., наприклад: Могила П. Євхологіон, албо Молитвослов или Требник. – Київ, 1646. – С. 208 (друга пагін.)].
[NoteNumber] 12 [NoteNumber] Пор. з образом екзистенційної мандрівки в Івана Величковського: “Свѣт сей – то широким морем и пространим, / земля – заточенієм всѣм з рая вигнаним, / А небо єсть Отчизна, але ко небесним / двором трудно летѣти з тяжарем тѣлесним” [Величковський І. Твори. – Київ, 1972. – С. 54].
[NoteNumber] 13 [NoteNumber] Магніт – популярний емблематичний образ, який символізував, зокрема, душу, сповнену божественної любові [див.: Чижевський Д. Філософія Г. С. Сковороди / Підготовка тексту й переднє слово проф. Леоніда Ушкалова. – Харків, 2004. – С. 112–113]. Він є, наприклад, у збірці «Symbola et emblemata» (182-ий малюнок з підписом: “Самопроизвольная сила. Мы охотно притягиваемся. Volentes trahimur” [Емвлемы и сѵмволы избранные. – Санкт-Петербург, 1788. – С. 46–47]). Як писав Феофан Прокопович, “магніт відомий тими двома дивними здатностями, що притягує до себе залізо і що повертається до полюсів світу. Ці властивості не були відомі античним, бо ні Арістотель, ні Діоскорид, ні Пліній, ні Теофраст, ні Лукрецій, ні жоден інший стародавній грецький чи римський філософ не згадували нічого подібного про магніт” [Прокопович Ф. Натурфілософія, або Фізика // Прокопович Ф. Філософські твори: У 3 т. – Київ, 1980. – Т. 2. – С. 497].
[NoteNumber] 14 [NoteNumber] Сковорода часто вживає слово мір у тому значенні, якого надала йому християнська аскетична література. Наприклад, Ісаак Сириянин писав: “…світом я називаю пристрасті” [Исаак Сириянин. Размышления / Пер. С. Аверинцева // Византия и Русь. – Москва, 1989. – С. 131; див. про це: Лосский Вл. Очерк мистического богословия Восточной Церкви // Мистическое богословие. – Киев, 1991. – С. 226]. Схоже значення слова мір подає і словник Памви Беринди (“Мір: свѣт или сей свѣт, або тот свѣт. Метафорически: злыи люде…” [Беринда П. Лексікон славеноросскій и имен толкованіє. – Київ, 1627. – Ст. 119]), і деякі інші джерела, наприклад, книга «Алфа і Омега»: “…злоба обрѣтаєтся во мнозѣ ‘мир’ глаголема” [Алфа і Омега. – Супрасль, 1788. – Арк. 329; пор.: Кизаревич Ф. Передмова до Акафіста 1625 р. // Тітов Хв. Матеріяли для історії книжної справи на Вкраїні в XVI–XVIII в.в.: Всезбірка передмов до українських стародруків. – Київ, 1924. – С. 129; Прокопович Ѳ. Духовный регламент. – Москва, 1776. – С. 52].
[NoteNumber] 15 [NoteNumber] Сковорода має на думці слова: [Irm]Нaше бо житіе2 на нб7сёхъ є4сть, toнyдуже и3 сп7си1телz жде1мъ, гDа (нaшего) ї}са хrтA[Irm] (Послання св. ап. Павла до филип’ян 3: 20).
[NoteNumber] 16 [NoteNumber] В українській літературі XVII–XVIII ст. образ крил, найперше орлиних, мав цілу низку сакральних конотацій. Крила могли символізувати тут Старий та Новий Заповіт [див.: Транквіліон-Ставровецький К. Зерцало богословіи. – Унів, 1692. – Арк. 76], персонажів священної історії, зокрема Іллю та Єноха [див.: Галятовський І. Ключ разумѣнія. – Київ, 1659. – Арк. 189 (зв.)], прип’яті до хресного дерева руки Спасителя [див.: Радивиловський А. Вѣнец Христов. – Київ, 1688. – Арк. 504 (зв.)], материнство та пренепорочне дівство Богородиці [див.: Яворський С. Камень вѣры. – Київ, 1730. – С. 551], необхідні для спасіння віру й добрі вчинки [див.: Баранович Л. Трубы словес проповѣдных. – Київ, 1674. – Арк. 321], безмовність та богомислення [див.: Карпович Л. Казаньє на Преображеніє Господа Бога и Спаса нашего Іисуса Христа // Левшун Л. В. Леонтий Карпович. Жизнь и творчество. – Минск, 2001. – С. 138 (додатки)] тощо. 
[NoteNumber] 17 [NoteNumber] Цей образ засновується на уявленні, згідно з яким орел злітає високо в небо й там “обновляєтся жегом солнцем” [Беринда П. Лексікон словеноросскій и имен толкованіє. – Київ, 1627. – Ст. 150].
[NoteNumber] 18 [NoteNumber] Перша книга Мойсеєва: Буття 1: 11.
[NoteNumber] 19 [NoteNumber] Парафраза Книги пророка Ісаї 66: 14. Пор.: [Irm]кHсти вaшz ћкw травA прозsбнутъ[Irm].
[NoteNumber] 20 [NoteNumber] Сковорода, для якого притаманний, як казав Дмитро Чижевський, “аскетичний гедонізм” [див.: Čyžewśkyj D. Skovoroda-Studien: I. Skovoroda und Angelus Silesius // Zeitschrift für slavische Philologie. – 1930. – Bd. VII. – S. 24], а “веселіє серця” є синонімом справжнього життя [див.: Oljančyn D. Hryhorij Skoworoda (1722–1794): Der ukrainische Philosoph des XVIII. Jahrhunderts und seine geistig-kulturelle Umwelt. – Berlin; Königsberg, 1928. – S. 107; Anqyal A. Die slawische Barockwelt. – Leipzig, 1961. – S. 304–305], – повсякчас змагався з “демоном печалі”, тобто тікав од екзистенційної порожнечі.
[NoteNumber] 21 [NoteNumber] Ці рядки Сковороди композиційно й образно перегукуються з народними замовляннями. Пор.: “…іди проч, та йди на ліси, на очерети, та на луги, та на пущі…” [Сборник малорусских заклинаний / Составил П. Ефименко. – Москва, 1874. – С. 8]. Стилістика церковних заклинань дещо інакша. Пор.: “…отиди в землю безводную, пустую, недѣланную, на ней же человѣк не обитаєт…”; “отиди от созданія сего в пустая и безводная мѣста, идеже ниже человѣк, ниже звѣрь обитаєт…” [Могила П. Євхологіон, албо Молитвослов или Требник. – Київ, 1646. – С. 347 (третя пагін.), 378 (третя пагін.)]. 
[NoteNumber] 22 [NoteNumber] Книга пророка Ісаї 8: 8–9. З Великого Повечір’я на Різдво Христове: “С нами Бог, разумѣйте, языцы, и покаряйтеся: яко с нами Бог”.
[NoteNumber] 23 [NoteNumber] Парафраза Другого послання св. ап. Павла до коринтян 1: 21–22. Пор.: [Irm] И#звэствyzй же нaсъ съ вaми во хrтA и3 помaзавый нaсъ, бг7ъ, и4же и3 запечатлЁ нaсъ, и3 даде2 њбруче1ніе д¦а въ сердцA н†ша[Irm].
[NoteNumber] 24 [NoteNumber] Неточна цитата з Послання св. ап. Павла до галатів 4: 6. Пор.: [Irm]послA бг7ъ д¦а сн7а своегw2 въ сердцA вaша[Irm]
[NoteNumber] 25 [NoteNumber] Фразу [Irm]ћкw съ нaми бг7ъ[Irm] узято з Книги пророка Ісаї 8: 10.
[NoteNumber] 26 [NoteNumber] Див.: Книга пророка Даниїла 2: 34–45.
[NoteNumber] 27 [NoteNumber] Див.: Друга книга Мойсеєва: Вихід 3: 2–4. Даниїлів камінь та неопалима купина символізують тут Христа, тобто є месійними прообразами. Як писав, наприклад, Стефан Яворський, “образы оныя далечайшыя, якоже камень пустынный, или манна, или купина… и прочая, бяху не тако образы, якоже прообразованія, или предображенія, Христова…” [Яворський С. Камень вѣры. – Київ, 1730. – С. 151; пор.: Різдвяна драма // Рєзанов В. Драма українська. Старовинний театр український. – Київ, 1927. – Вип. 4: Шкільні дійства різдвяного циклу. – С. 180]. Їх було заведено трактувати також у марійній стратегії. Пор. церковні піснеспіви: “Образ честнаго Рождества твоєго распаляємая купина” [Могила П. Євхологіон, албо Молитвослов или Требник. – Київ, 1646. – С. 886].
[NoteNumber] 28 [NoteNumber] 
[NoteNumber] 29 [NoteNumber] Євангелія від св. Луки 2: 7.
[NoteNumber] 30 [NoteNumber] Фразу [Irm]не1бо небесе2[Irm] взято з П’ятої книги Мойсеєвої: Повторення Закону 10: 14. Пор. також: “Небеса небес не довлѣют тебѣ…” [Могила П. Євхологіон, албо Молитвослов или Требник. – Київ, 1646. – С. 45 (третя пагін.)].
[NoteNumber] 31 [NoteNumber] Парафраза Євангелії від св. Луки 10: 23. Пор.: [Irm]бlже1ни џчи ви1дzщіи, ±же ви1дите[Irm].
[NoteNumber] 32 [NoteNumber] Можливо, Сковорода має на думці слова молитви: “…и доспѣти в мужа совершенна, в мѣру возраста исполненія и разума Христова…” [Могила П. Євхологіон, албо Молитвослов или Требник. – Київ, 1646. – С. 991].
[NoteNumber] 33 [NoteNumber] Апокаліпсис 12: 15.
[NoteNumber] 34 [NoteNumber] Парафраза Першої книги Мойсеєвої: Буття 3: 15. Пор.: [Irm]то1й твою2 блюсти2 бyдетъ[Irm]. Щоб зрозуміти сенс цього виразу, варто пригадати, що в «Требникові» є слова: “пріидите вѣрніи, древу поклонимся, имже сподобихомся невидимых врагов сокрушити главы” [Могила П. Євхологіон, албо Молитвослов или Требник. – Київ, 1646. – С. 21 (друга пагін.)], – які мають за джерело Книгу Псалмів 73 (74): 14 ([Irm]ты2 сокруши1лъ є3си2 главY ѕмjеву[Irm]) і набули поширення в духовній ліриці, наприклад, у молитовній поезії Климентія Зиновіїва: “дондеже имам главы врагов своих стерти” [Климентій Зіновіїв. Вірші. Приповісті посполиті. – Київ, 1971. – С. 35].
[NoteNumber] 35 [NoteNumber] Парафраза Книги пророка Ісаї 22: 16
[NoteNumber] 36 [NoteNumber] Див.: Книга Ісуса Навина 3: 15–17. Пор. з молитвою «Троице пресущественная»: “Іордан возвратися воспят, видѣв огнь Божества тѣлеснѣ низходящ и входящ вонь. Іордан возвратися воспят, видя Духа Святаго в видѣніи голубинѣ сходяща и лѣтающа на тебѣ. Іордан возвратися воспят, зря невидимаго видѣна бывша, создателя воплощенна, Владыку в рабіи зрацѣ. Іордан возвратися воспят, и горы взыграшася, Бога во плоти видяще…” [Могила П. Євхологіон, албо Молитвослов или Требник. – Київ, 1646. – С. 45 (друга пагін.)].
[NoteNumber] 37 [NoteNumber] Ідеться про Івана Предтечу (Хрестителя) – сина священика Захарії та Єлизавети, останнього старозаповітного пророка, двоюрідного брата Христа.
[NoteNumber] 38 [NoteNumber] Цей образ узято з молитовних текстів. Пор., наприклад: “Днесь бо благодать Пресвятаго Духа в видѣніи голубинѣ на воды пріиде” [Могила П. Євхологіон, албо Молитвослов или Требник. – Київ, 1646. – С. 44 (друга пагін.)]. Він є одним із найпопулярніших “преєстественных”, тобто надприродних, образів-знаків. Як писав, скажімо, Стефан Яворський, “голубь на Іорданѣ явлшійся бысть образ и знаменіє присущаго невидимо Святаго Духа” [Яворський С. Камень вѣры. – Київ, 1730. – С. 433].
[NoteNumber] 39 [NoteNumber] Пор.: “На крестѣ пригвождаєм, Христе Боже, яко человѣк, человѣческоє єстество обожил єси и начало злобнаго умертвил єси змія…” [Октоїх, сирѣчь Осмогласник. – Київ, 1739. – Арк. 25 (зв.)].
[NoteNumber] 40 [NoteNumber] Євангелія від св. Матвія 28: 16.
[NoteNumber] 41 [NoteNumber] Це – алегоричне тлумачення притчі про сіяча (Євангелія від св. Луки 8: 5–15). Крім того, Сковорода, очевидно, має на думці слова з Першого послання св. ап. Павла до коринтян 15: 36–38: [Irm]Безyмне, ты2 є4же сёеши, не њживе1тъ, ѓще не ќмретъ: и3 є4же сёеши, не тёло бyдущее сёеши, но голо2 зе1рно, ѓще случи1тсz, пшени1цы и3ли2 и3но1гw t про1чихъ: бг7ъ же дае1тъ є3мY тёло, ћкоже восхо1щетъ, и3 коемyждо сёмени свое2 тёло. [Irm] – що їх Оріген (Про першооснови, ІІ, Х, 3) коментував таким чином: “Так само й наші тіла, слід думати, наче зерно, падають у землю. Але в них укладена сила, та сила, яка містить тілесну субстанцію; саме ця сила, котра завжди зберігається в тілесній субстанції, за Божим словом, воздвигне із землі, обновить і відновить тіла, хоч вони й померли, згинули й розпались…” [Ориген. О началах. – Санкт-Петербург, 2007. – С. 170]. А загалом, сковородинський образ зернятка походить з емблематики. Принаймні сам філософ називав його емблемою, вказуючи на те, що цей образ споконвіку означав мислення або думку. Крім того, покликаючись на емблематику, Сковорода називав зерням серце, ба навіть Бога. Цей образ часто зринає у творах філософа також тоді, коли мова заходить про метафізичні засновки його науки, зокрема про схованість невидимої натури, про “обоження” творива, містичне “переображення” людини тощо. Так само важливим цей символ є для Сковороди і в ділянці гносеології та герменевтики.
[NoteNumber] 42 [NoteNumber] Сковорода розробляє тут поширений в українській бароковій літературі мотив “співрозп’яття”. Пор., наприклад, із віршами Івана Максимовича: “Иже Христу плоть свою со страстми распяша, / Коль красен вѣнец от рук Вышняго пріяша. / Христе Боже, и мою распни противную / Сію плоть, да не вижду грѣху повинную” [Максимович І. Царскій путь креста Господня. – Чернігів, 1709. – Арк. 125 (зв.)]. Цей мотив знаходимо також у творах Кирила Ставровецького [див.: Транквіліон-Ставровецький К. Євангеліє учителноє. – Рахманів, 1619. – Арк. 51, 201 (зв.)], Мелетія Смотрицького [див.: Smotryc’kyj M. Θρῆνος, to iest Lament iedyney ś. Powszechney Apostolskiey Wschodniey Cerkwie z obiaśnieniem dogmat wiary. – Wilno, 1610. – K. 18 (v.)], Петра Могили [див.: Могила П. Крест Христа Спасителя и кождого человѣка // Тітов Хв. Матеріяли для історії книжної справи на Вкраїні в XVI–XVIII в.в.: Всезбірка передмов до українських стародруків. – Київ, 1924. – С. 275, 284; Могила П. Євхологіон, албо Молитвослов или Требник. – Київ, 1646. – С. 934], Лазаря Барановича [див.: Баранович Л. Трубы словес проповѣдных. – Київ, 1674. – Арк. 117 (зв.)], Антонія Радивиловського [див.: Радивиловський А. Вѣнец Христов. – Київ, 1688. – Арк. 460–460 (зв.)], Дмитра Туптала [див.: Туптало Д. Книга житій святых. – Київ, 1689. – Арк. 80 (зв.)], Паїсія Величковського [див.: Величковський П. Листи // Житие и писания молдавского старца Паисия Величковского. – Москва, 1892. – С. 224, 240], Івана Леванди [див.: Леванда І. Слова и рѣчи. – Санкт-Петербург, 1821. – Ч. 1. – С. 150–151] та інших авторів.
[NoteNumber] 43 [NoteNumber] “Новим (другим) Адамом” називають Христа. Див., наприклад, у книзі «Алфа і Омега»: “…Новый Адам Христос есть…” [Алфа і Омега. – Супрасль, 1788. – Арк. 610 (зв.); пор.: Сакович К. Трактат про душу // Пам’ятки братських шкіл на Україні. Кінець XVI – початок XVII ст. – Київ, 1988. – С. 482; Винницький І. Катихисіс, албо Наука христіанскія. – Унів, 1685. – Арк. 17; Туптало Д. Поученіє о четвероконечном крестѣ // Сочиненія святаго Димитріа, митрополіта Ростовскаго: В 5 ч. – Москва, 1842. – Ч. 3. – С. 469]. 
[NoteNumber] 44 [NoteNumber] Алюзія на епізод відвідин св. ап. Павлом афінського ареопагу (див.: Дії св. апостолів 17: 21). Цей епізод старі українські письменники часом використовували для змалювання марнотного способу життя. Наприклад, Стефан Яворський у своєму полемічному трактаті «Камень вѣры» писав: “Тако древле в Аѳинѣх нѣцыи от епікур Павлу святому Воскресеніє Христово благовѣствующему ругахуся… И якоже оніи аѳинейстіи епікуры ни во чтоже упражняхуся, развѣ глаголати что, или слышати новоє, тако и вам, подражателєм тѣх, вся новая угодна бываєт” [Яворський С. Камень вѣры. – Київ, 1730. – С. 111].
[NoteNumber] 45 [NoteNumber] Парафраза Книги пророка Захарії 2: 6. Пор.: [Irm]Q, q, бэжи1те t земли2 сёверныz[Irm].
[NoteNumber] 46 [NoteNumber] Послання св. ап. Павла до ефесян 5: 14.
[NoteNumber] 47 [NoteNumber] Книга пророка Ісаї 25: 10.
[NoteNumber] 48 [NoteNumber] Цей рядок нагадує церковні піснеспіви. Пор.: “Обыйде нас послѣдняя бездна, нѣсть избавляяй” [Могила П. Євхологіон, албо Молитвослов или Требник. – Київ, 1646. – С. 882].
[NoteNumber] 49 [NoteNumber] У бароковій картині світу страх відіграє дуже важливу роль. На ту пору навіть єство людини часом окреслювали як “просякнуте страхом твориво”. Пор.: “твар, смрада и ужаса исполненна” [Максимович І. Молитва Отче наш. – Чернігів, 1709. – Арк. 8 (зв.) 9].
[NoteNumber] 50 [NoteNumber] Стародавні греки вважали оленя посвяченим Аполлонові та улюбленою твариною Геркулеса. У християнській традиції олень став символом Христа й праведної душі [див.: Сумцов Н. Культурные переживания. Олень в произведениях народной словесности и искусства // Киевская старина. – 1889. – Т. XXIV. – Янв. – С. 68–70], а також людини, яка розмірковує над Святим Письмом (див.: Августин. Сповідь, 11. ІІ. 3). Олень – один із найулюбленіших образів Сковороди. Навіть свої листи він запечатував печаткою, на якій був зображений олень. Поет протиставляв його павичеві – яскраво бароковому уособленню “марного світу” – та верблюдові. Образ душі-оленя походить із Книги Псалмів: “Як лине той олень до водних потоків, так лине до Тебе, о Боже, душа моя” (Книга Псалмів 41 (42): 2). Так само старим є й уявлення про те, що олень пожирає змій (див., наприклад: Пліній Старший. Природознавча історія, IX, 53, 115). Обидва ці мотиви поєднувались у середньовічних бестіаріях, які були здавна відомі в Україні [див., наприклад: Слово и сказание о зверях и птицах // Памятники литературы Древней Руси. XIII век. – Москва, 1981. – С. 477]. Образ оленя був поширений також у ренесансно-бароковій емблематичній літературі. Популярність цього образу за часів Сковороди засвідчує й те, що він став об’єктом пародіювання. Наприклад, у пародії 1779 р. на дяків- “пиворізів” сказано таке: “О елене быстротекущіе на источники трубнія! О онагри в жажду пянства своего неутолимія!” [Петров Н. И. Правило увѣщателное піяницам… // Україна. – 1907. – Т. І. – Март. – С. 385]. 
[NoteNumber] 51 [NoteNumber] Див.: Євангелія від св. Луки 23: 33–34; Євангелія від св. Івана 19: 18. Пор.: “Сый врач, Христе, исцѣли страсти сердца моєго” [Октоїх, сирѣчь Осмогласник. – Київ, 1739. – Арк. 17 (зв.)]; “…на врача Господа начах уповати” [Климентій Зіновіїв. Вірші. Приповісті посполиті. – Київ, 1971. – С. 184]; “…Христос єст лѣкарь добрый и хитрый, што без ніякых лѣкув и зѣля, коли єму єст воля, может исцѣляти” [Няговские поучения. Факсимильное воспроизведение текста по изданию А. Л. Петрова с вводной статьей Ласло Дэже / Под редакцией и с предисловием Андраша Золтана. – Ньиредьхаза, 2006. – С. 58].
[NoteNumber] 52 [NoteNumber] Ідеться про Івана Богослова (пом. між 98–117 рр.) – апостола з 12-и, євангеліста, улюбленого учня Христа, автора Євангелії, трьох послань та пророцької книги «Апокаліпсис».
[NoteNumber] 53 [NoteNumber] Книга Псалмів 142 (143): 10.
[NoteNumber] 54 [NoteNumber] День Святої Тройці, кондак по 6-ій пісні, глас 8-ий. Пор.: “Егда снизшед языки слія”.
[NoteNumber] 55 [NoteNumber] Переробка ірмосу 7-ої пісні канону утрені П’ятдесятниці. Насправді ці слова звучать так: “Согласная возшумѣ органская пѣснь, почитати златосотворенный бездушный истукан”. Тим часом Сковорода двічі (в діалогах «Разглагол о древнем мірѣ» та «Потоп зміин») стверджував, що тут доречніше було б співати: “Разгласная возшумѣ…”. 
[NoteNumber] 56 [NoteNumber] За часів Сковороди циркуль символізував справедливість та передбачливість. Наприклад, у збірці «Емвлемы и сѵмволы избранные» («Symbola et emblemata»), з якої Сковорода скопіював цілу низку малюнків, циркуль потрактовано так: “Цыркул – знак справедливости, предусмотрѣнія, прозорливости” [Емвлемы и сѵмволы избранные. – Санкт-Петербург, 1788. – С. LV; пор.: Picinellus Ph. Mundus symbolicus. – Coloniae Agrippinae, 1729. – T. 2. – P. 167–168].
[NoteNumber] 57 [NoteNumber] Старі латинські приказки: “Quot capita, tot mentes” чи “Quot homines, tot scientiae” [див.: Вечные истины на вечной латыни. De verbo in verbum: Латинские изречения / Сост. С. Б. Барсов. – Москва, 2006. – C. 301] (їхні українські відповідники: “Кожда голова свій розум має” [Франко, № 6272]; “Скільки голів, стільки й умів” [Українські народні прислів’я та приказки: Дожовтневий період / Упорядники: В. Бобкова, Й. Багмут, А. Багмут. – Київ, 1963. – С. 319]), – привертали пильну увагу філософів і богословів XVII–XVIII ст. Наприклад, Феофан Прокопович у своєму курсі натурфілософії, читаному студентам Києво-Могилянської академії, говорячи про винятковість людини в ланцюгові творива, зазначав таке: “Людина… не обділена нічим, бо, як пише Горацій (Розмови, кн. І, сатира 1): ‘Скільки тисяч голів, стільки існує й професій’ та Персій у сатирі 5: ‘Тисяча видів людей і речей, навик же – різноманітний, кожен бажає для себе свого й не єдиним бажанням живеться’” [Прокопович Ф. Натурфілософія, або Фізика // Прокопович Ф. Філософські твори: У 3 т. – Київ, 1980. – Т. 2. – С. 185–186; пор.: Кониський Г. Моральна філософія, або Етика // Кониський Г. Філософські твори: У 2 т. – Київ, 1990. – Т. 1. – С. 408]. Мотив “людських разнопутій” мав значне поширення і в тогочасній українській поезії. Варто пригадати хоча б вірші Лазаря Барановича (“Ieden to, drugi co innego umie, / Nie wszystko w iednym złożono rozumie” [Baranowicz Ł. Lutnia Apollinowa. – Kiiów, 1671. – S. 114]) або Івана Максимовича (“Тысящ людских лиц разно всѣх упражненіє, / Кождо своих ищет, всѣх разно хотеніє” [Максимович І. Θέατρον, или Позор нравоучителный царем, князем, владыком. – Чернігів, 1708. – Арк. 86]). Зрештою, тема простоти істини та складності (розмаїтості) заблудів у європейській традиції належить до числа “вічних”. “Адже злагода з природою – це порядок та визначеність, бо й сама природа є порядком і впорядкованістю. Тим часом невпорядкованість, – наче той пісок, про який казав Піндар, ‘перевершує числення’, отже, відступи від природи не мають ні межі, ні числа; виказати істину про предмет можна тільки одним способом, а збрехати про той самий предмет можна як завгодно. Ритми в гармонії пов’язані певною закономірністю, а недоладності, яких припускається людина в грі на лірі, в пісні, в танці, не надаються до жодного обрахунку” (Плутарх. Застільні бесіди. Кн. 8. ІХ, 732е) [Плутарх. Застольные беседы. – Ленинград, 1990. – С. 157]. “Ніщо матеріальне й тілесне, – писав також Оріген (Про молитву, 22), – не має в собі єдності й простоти: матеріальні й тілесні предмети, за допомогою яких ми засвоюємо єдність та простоту, насправді є роздрібленими, роз’єднаними й розділеними на багато частин, які не мають між собою жодної єдності. Простим і нескладним є тільки все добре, тим часом зло – многолике; проста й нескладна істина, многолика тільки брехня…” [О молитве и Увещание к мученичеству. Творения учителя Церкви Оригена / Пер. с примеч. Н. Корсунского. Изд. 2-е. – Санкт-Петербург, 1897. – С. 73].
[NoteNumber] 58 [NoteNumber] Натяк на дуже популярну фольклорну оповідку: “Стрижено! – Кошено!” [див.: Сравнительный указатель сюжетов. Восточнославянская сказка / Составители: Л. Г. Бараг, И. П. Березовский, К. П. Кабашников, Н. В. Новиков. – Ленинград, 1979. – С. 289 (1365В)], – яка навіть правила за сюжет лубочних малюнків. Наприклад, Євген Гребінка у своїх «Полтавских вечерах» описує одну картину, на якій була “представлена река светло-голубого цвета, за рекой виден сенный покос на зеленом лугу; на берегу реки, на первом плане, стоит казак, оборотясь к реке. Он отчаянно раскрыл свой усатый рот, из которого вылетают слова: ‘Скошено!’ По волнам реки, как рыбки, плавают слова: ‘Стрижено! Стрижено!’ И между ними из глубины воды торчит кисть чьей-то руки с пальцами, сложенными вроде ножниц. Под картиною написана целая легенда в стихах, объясняющих картину” [Гребенка Е. Полтавские вечера // Гребінка Є. Твори: У 3 т. – Київ, 1981. – Т. 3. – С. 365]. Тим часом Матвій Номис подав про цей сюжет таку довідку: “У Чернігові сливуть, що ніби це у р. Стрижані було і що ніби од того і мення її пішло” [Номис, № 2656; тут і далі зібрані Матвієм Номисом приказки та прислів’я цитуємо за виданням: Українські приказки, прислів’я і таке інше. Збірники О. В. Марковича та інших / Уклав М. Номис. – Київ, 1993, – зазначаючи в дужках тільки їхній порядковий номер].
[NoteNumber] 59 [NoteNumber] Пор.: “Треба, як п’ятого колеса”; “Приходиться, як п’яте колесо до воза” [Номис, № 9811]; “То міні п’яте колесо в возі”; “Потрібний, як п’яте колесо в возі” [Франко, № 15230, 21082]; “Пятое колесо в телеге” [Пословицы русского народа. Сборник В. Даля. – Москва, 1957. – С. 455, 634].
[NoteNumber] 60 [NoteNumber] У четвертому томі рукописного зібрання Михайла Ковалинського збереглася чернетка-автограф цієї пісні: … За епіграф до цієї чернетки взято слова “Solum curo feliciter mori” (“Дбаю тільки про те, щоб щасливо померти”). Отож, псальма «Всякому городу нрав и права» – це варіація на стару християнську тему “мистецтво добре помирати” (“ars bene moriendi”). Зрештою, ця тема не була чужою й грецьким та римським класикам. Досить пригадати хоч би «Моральні листи до Луцілія» (LXI, 2) Сенеки: “Перед старістю я дбав про те, щоб добре жити, у старості, – щоб добре померти” [Луцій Анней Сенека. Моральні листи до Луцілія / Переклав з латини Андрій Содомора. – Київ, 2005. – С. 200]. Існує також ціла низка переробок 10-ої пісні. Як писав Андрій Ковалівський, ця пісня “мала первісно філософічний характер і перетворилася у соціальну” [Ковалівський А. З історії української критики. – Харків, 1926. – С. 154]. У сатиричному ключі її подавали Іван Котляревський [див.: Котляревський І. Наталка Полтавка // Котляревський І. Повне зібрання творів. – Київ, 1969. – С. 257–258], Євген Гребінка [див.: Гребенка Е. Полтавские вечера // Гребінка Є. Твори: У 3 т. – Київ, 1981. – Т. 3. – С. 354], Григорій Квітка-Основ’яненко [див.: Дашкевич Н. П. Отзыв о сочинении г. Петрова «Очерки истории украинской литературы XIX столетия» // Отчет о двадцать девятом присуждении наград графа Уварова. Приложение к LIX-му тому Записок Императорской Академии наук. – № 1. – Санкт-Петербург, 1888. – С. 94–95]. Народнопісенні варіанти 10-ої пісні вже з ХХ ст. див.: Данковська Р. Про пам’ятки, речі на Слобожанщині, що зв’язані з ім’ям Сковороди // Бюлетень Музею Слобідської України ім. Г. С. Сковороди. – Харків, 1926–1927. – № 2–3. – С. 15–16.
[NoteNumber] 61 [NoteNumber] Книга Ісуса, сина Сирахового 14: 21.
[NoteNumber] 62 [NoteNumber] Це – сковородинська версія старовинних приказок: “Що город, то норов”; “Що голова, то розум”; “Що чоловѣк, то обычай” [Климентій Зіновіїв. Вірші. Приповісті посполиті. – Київ, 1971. – С. 257: пор.: Номис, № 7940, 7945, 7948, 7949; Франко, № 6410; Українські народні прислів’я та приказки: Дожовтневий період / Упорядники: В. Бобкова, Й. Багмут, А. Багмут. – Київ, 1963. – С. 202; Пословицы русского народа. Сборник В. Даля. – Москва, 1957. – С. 628], – якими досить часто користувалися українські письменники XVII–XVIII ст., зокрема Петро Могила [див.: (Mohyła P.) Λίθος, abo Kamień z procy prawdy Cerkwie świętey prawosławney Ruskiey // Архив Юго-Западной России. – Киев, 1893. – Ч. І. – Т. ІХ. – С. 31], Лазар Баранович [див.: Baranowicz Ł. Nowa miara starey wiary. – Nowogrod-Siewierski, 1676. – S. 233], Дмитро Туптало [див.: Туптало Д. Книга житій святых. – Київ, 1700. – Арк. 585], Іван Максимович [див.: Максимович І. Θέατρον, или Позор нравоучителный царем, князем, владыком. – Чернігів, 1708. – Арк. 86] та інші. Про генезу виразу “Всякому городу нрав и права” див.: Мишанич О. Григорій Сковорода і усна народна творчість. – Київ, 1976. – С. 80–82.
[NoteNumber] 63 [NoteNumber] Венера (лат. Venus) – донька Зевса й океаніди Діони, римська богиня краси, любові та шлюбу; втілення жіночої звабливості; часом її тлумачили навіть як богиню “мнимостей и роскошей всѣх” [Беринда П. Лексікон славеноросскій и имен толкованіє. – Київ, 1627. – Ст. 357]. Застереження щодо “Венери” – не рідкість в українській літературі доби бароко: досить пригадати низку поезій Лазаря Барановича на взір «Venus na niebie przestrzega ciebie» («Венера в небі застеріга тéбе») чи відповідний розділ «Богомыслія» Івана Максимовича [див.: Максимович І. Богомысліє. – Чернігів, 1710. – Арк. 281–286 (зв.)]. За часів Сковороди якийсь слобожанський поет склав був і такого жартівливого двовірша: “Кай в миѳологіи искусен без примѣра, / Понеже испытал, что Бахус, что Венера” [Халанский М. Экскурсы в область древних рукописей и старопечатных изданий // Сборник Харьковского историко-филологического общества. Т. 16: Труды Харьковской комиссии по устройству XIII археологического съезда в г. Екатеринославе / Под. ред. Е. К. Редина. – Харьков, 1905. – С. 757]. 
[NoteNumber] 64 [NoteNumber] Амур, чи Купідон (лат. Amor, Cupido), – божество кохання в римській міфології. За часів бароко про нього інколи говорили як про наймогутнішого серед поганських богів. Дмитро Туптало, приміром, переповідав таку історію: “Собрашася нѣкогда в єдин сонм вси боги єллинстіи на позор, хотяще каждо явити силу свою… Дій, или Зевес, пріиде с молнією… Аполло пріиде с луком и стрѣлами… Ираклій пріиде с копієм во знаменіє крѣпости своєя, Арей с мечем пріиде во знаменіє храбрости своєя… По сих всѣх вниде к ним нѣкій юноша, нарицаємый Купідон…, покровенныя и завязанныя очи платом имѣяй, той, став посредѣ их, внезапу пріємши дерзновеніє, на всѣх устремися, аще и слѣп, и отят вся знаменія сил их…” [Туптало Д. Поученіє на усѣкновеніє честныя главы святаго Іоанна Предтечи // Сочиненія святаго Димитріа, митрополіта Ростовскаго: В 5-и ч. – Москва, 1842. – Ч. 3. – С. 193]. На тогочасних емблематичних малюнках Амура (Купідона) зображували “прекрасным нагим младенцем или отроком, или юношею с крыльями лазореваго, пурпуроваго и золотаго цвѣтов, с луком и колчаном со стрѣлами. Иногда держащим перст на устах” [Емвлемы и сѵмволы избранные. – Санкт-Петербург, 1788. – С. XXVIII].
[NoteNumber] 65 [NoteNumber] Рівність усіх станів перед смертю – одна з версій так званого “ванітативного” мотиву (від лат.: “vanitas vanitatum omnia vanitas” – Книга Екклезіястова 1: 2; у слов’янському перекладі: [Irm]суетA сyетствій, всsчєскаz суетA[Irm]¹; у перекладі Івана Огієнка: “наймарніша марнота, – марнота усе!”). Про рівність усіх станів перед смертю писало чимало старих українських авторів, наприклад, Кирило Ставровецький [див.: Транквіліон-Ставровецький К. Перло многоцѣнноє. – Могилів, 1699. – Арк. 149 (зв.)], Антоній Радивиловський [див.: Радивиловський А. Вѣнец Христов. – Київ, 1688. – Арк. 156 (зв.)], Климентій Зиновіїв [див.: Климентій Зіновіїв. Вірші. Приповісті посполиті. – Київ, 1971. – С. 36–37], архімандрит Онуфрій [див.: Барокова поезія Слобожанщини / Упорядкування, передмова, примітки та коментарі Леоніда Ушкалова. – Харків, 2002. – С. 56] та інші. Є й багато приказок на цю тему. Пор.: “Mors nescit legem, tollit cum paupere regem” (“Смерть не перебирає, злидаря й царя забирає”) [Цимбалюк Ю., Кобів Й., Смурова Л., Латун Л. Біблійна мудрість у латинських афоризмах українською та англійською мовами. – Вінниця, 2003. – С. 210]; “Пани і жебраки по смерти однакі” [Франко, № 19501]; “Смерть не розбирає чина, а бере селянина і дворянина” [Українські народні прислів’я та приказки: Дожовтневий період / Упорядники: В. Бобкова, Й. Багмут, А. Багмут. – Київ, 1963. – С. 561] тощо.
[NoteNumber] 66 [NoteNumber] Пор. з народними приказками: “То чоловік, як кришталь”; “Чистий, як кришталь” [Франко, № 15799, 15800]. Можна пригадати також схожі рядки сербського поета, вихованця Києво-Могилянської академії Йована Раїча з його «Канта о воспоминаниjу смерти»: “Никто jеjа гроз избjежит, / зане всjем нам смерт предлежит; / совjест чистjа, / правда свjатаjа, / не боjит сjа, / она jедина / jест невредима / от стрел jеjа” [Лесковац М. Антологиjа старе српске поезиjе. – Нови Сад; Београд, 1964. – С. 50–51; див. про це: Пелешенко Ю. Григорій Сковорода і сербська література XVIII ст. (спроба типологічного порівняння) // Пам’яті Григорія Сковороди / За ред. проф. Л. В. Ушкалова. – Харків, 1998. – С. 114–115].
[NoteNumber] 67 [NoteNumber] Книга Псалмів 41 (42): 8. Ця тема з Псалтиря привертала пильну увагу старих українських поетів. Наприклад, Іван Максимович писав у своєму «Алфавиті»: “Бездна бездну взываєт, ты, мой Боже, бездна / Милосердія щедрот, аз же грѣхов бездна” [Максимович І. Алфавит собранный, риѳмами сложенный. – Чернігів, 1705. – Арк. 134]. 
[NoteNumber] 68 [NoteNumber] Книга Псалмів 1: 2.
[NoteNumber] 69 [NoteNumber] Євангелія від св. Івана 4: 10.
[NoteNumber] 70 [NoteNumber] Мабуть, це коментар Сковороди до слів св. ап. Івана.
[NoteNumber] 71 [NoteNumber] Очевидно, це парафраза Книги Псалмів 41 (42): 8. Пор.: [Irm]Бе1здна бе1здну призывaетъ[Irm]
[NoteNumber] 72 [NoteNumber] Євангелія від св. Матвія 5: 3.
[NoteNumber] 73 [NoteNumber] Книга Ісуса, сина Сирахового 38: 24.
[NoteNumber] 74 [NoteNumber] Книга Псалмів 45 (46): 11.
[NoteNumber] 75 [NoteNumber] Море – один з найпопулярніших образів у літературі українського бароко. Наші письменники XVII–XVIII ст. часто говорили про море світу та про “солоне море” дочасного людського життя, про “глибоке море” Бога й Пресвятої Тройці, море Богородиці, море сліз, гріхів, пристрастей, вічних райських насолод та “вогняне море геєнське”, море Божої хвали, серця, совісті, книжної праці, смерті, сумнівів тощо [докладніше див.: Ушкалов Л. Світ українського бароко: філологічні етюди. – Харків, 1994. – С. 65–66]. Цей образ не раз зринає й у творах Сковороди. За його допомогою філософ змальовував, наприклад, “три світи” (макрокосмос, мікрокосмос та світ символів). Однак найчастіше Сковорода говорить про небезпечне й зрадливе море світу.
[NoteNumber] 76 [NoteNumber] Зберігся ранній автограф цієї пісні. За епіграф до цього автографа взято слова з «Георгік» Вергілія: “O fortunatos nimium bona si sua norint agricolas”. Щоправда, Сковорода трохи змінив порядок слів. Пор.: “O fortunatos nimium, si sua bona norint, / Аgricolas!” (Вергілій. Георгіки, 458–459). У перекладі Миколи Зерова: “Найщасливіше було б, коли б щастя свого пильнували, / Просте життя хліборобів!” [Зеров М. Твори: У 2 т. – Київ, 1990. – Т. 1. – С. 203]. 
[NoteNumber] 77 [NoteNumber] Друге послання св. ап. Павла до коринтян 6: 17.
[NoteNumber] 78 [NoteNumber] Парафраза Пісні над піснями 7: 11. Пор.: [Irm]Пріиди2, брaте мо1й, и3 взы1демъ на село2, водвори1мсz въ се1лэхъ[Irm]
[NoteNumber] 79 [NoteNumber] Пісня над піснями 8: 5.
[NoteNumber] 80 [NoteNumber] Такі “аркадські” образки з’являються в українській літературі досить рано. Варто пригадати бодай «Євхаристеріон» Софронія Почаського: “Свѣтлый промень солнечный всѣх увеселяєт, / Ґды на землю бляск ясный з Олімпу спущаєт, / Теды стада в широких полях дознавают / Обфитнои радости и утѣху мают, / А пастушок убогій под листєм буковым / Простых пѣсній складаєт в тѣню здоровым, / Аркадскіи быдлята надставляют уха, / Ґды спѣваєт, он зась дмет, поки станет духа” [Почаський С. Εὐχαριστήριον, албо Вдячность ясне превелебнѣйшому в Христѣ єго милости господину отцу кир Петру Могилѣ // Тітов Хв. Матеріяли для історії книжної справи на Вкраїні в XVI–XVIII в.в.: Всезбірка передмов до українських стародруків. – Київ, 1924. – С. 302]. Неабиякого поширення вони набули на зламі XVIII–XIX ст., зокрема під впливом філософії Сковороди [див.: Русов А. Какова роль “Возного” в «Наталке-Полтавке»? // Киевская старина. – 1904. – Т. LXXXIV. – Янв. – С. 46].
[SkovorodaNoteNumber] ᵃ [SkovorodaNoteNumber][SongNumber] 14 [SongNumber] Проглашает придревнею басню о седмиглавной Змеѣ, именуемей гидра, сирѣчь Змій водный. Со Зміем сим боролся древній герой Ираклій⁽¹⁾. Отсѣчена одна глава. Вдруг на то мѣсто произрастало двѣ или три. Что дѣлать? Ираклій с помощію друга своего Іолея⁽²⁾ разженным желѣзом прижег каждую голову. И так почил от брани.
[SkovorodaNoteNumber] ᵇ [SkovorodaNoteNumber][SongNumber] 14 [SongNumber] Сирен. Еллински Σειρὴν, сирѣчь путо, оковы⁽³⁾. Сей урод прекрасным лицем и сладчайшим гласом привлекает к себѣ и сон наводит мореплавателям. Здѣсь они, забыв путь свой и презрѣв гавань и отечество, разбивают на подпотопныя камни корабли.
[SkovorodaNoteNumber] ᵈ [SkovorodaNoteNumber][SongNumber] 14 [SongNumber] Кит значит страсть. Что есть страсть? Есть то же, что смертный грѣх. Но что есть грѣх? Грѣх есть мучительная воля. Она-то есть сребролюбіе, честолюбіе, сластолюбіе. Сія-то гидра и кит пожирает и мучит на морѣ міра сего всѣх. Она же то есть и ад. Блажен! Кто нѣсть раб сему трегубому языку. Помяни 7 грѣхов⁽⁴⁾. Сіесть 7 мучительных мыслей, и увѣси гидру. Не вѣси ли, яко мысль есть зерно и глава дѣлу? “Омерзишася в начинаніих своих”⁽⁵⁾.
[SkovorodaNoteNumber] ᵉ [SkovorodaNoteNumber][SongNumber] 14 [SongNumber] Житіе наше есть море, тѣлишко – лоточка. Мысли есть вѣяніе вѣтров. Гавань есть блаженство⁽⁶⁾. Коль же красна рѣчь сія! Ума твоего крила… Птица бо есть сердце наше, и аще оно не увязло, можем воспѣть и мы: “Душа наша яко птица избавися…”⁽⁷⁾.
[SkovorodaNoteNumber] ᵍ [SkovorodaNoteNumber][SongNumber] 14 [SongNumber] Ки´фа, правдивѣе же ке´фа, есть слово еврейское. Еллински: пе´тра, и есть каменная гора; польски: скала. Она часто кораблям бывает пристань с городом. Сей есть образ блаженства, мѣста злачнаго, гдѣ человѣк от китов, от сирен и от волненій мірских упокоевается. По оному: “На мѣстѣ злачнѣ, тамо всели мя…”⁽⁸⁾. Сіе имя кифа дает Христос Петру верховному⁽⁹⁾. Длячего? Длятого, что и то и другое обитает в сердцѣ; сердце же, а не плоть, есть истинным человѣком. Чистое сердце, святыня, блаженство, истинный человѣк – есть тожде. Сего ради всякій христіанин, имущїй сердце чисто, есть и сын голубов, и кифа. Но Петр святый между всею Церковію есть и архи-кифа⁽¹⁰⁾, и архи-бар-їона⁽¹¹⁾, яко верховный предстоятель Церкви. Аввакум стоит на собственной своей стражѣ: “На стражи моей стану, и взыду на кифу”⁽¹²⁾. Петр же и о стадѣ, порученном и утвержденном на нем, бдит. Блевотина есть то нечистое сердце, пѣнящееся и клокочущее, аки морскими волнами, похотьми мірскими. Они суть честолюбіе, среброл[юбіе], сластол[юбіе]. В то время сердце есть ад и змій, изблевающій горькія и скверныя оныя воды: “Волнуются нечестивыи и почити не возмогут”⁽¹³⁾. “Гроб отверст гортань их”⁽¹⁴⁾. Вси сіи во Святом Писмѣ не только китами и зміями, но и псом, изблевающим и на блевотину возвращающимся, и мочащим к стѣнѣ, сіесть испущающим урину, образуются. Рѣки бо сердца их суть урына и вода неключима, раздѣляемая от вод оных: “Раздѣли Бог между водою”⁽¹⁵⁾. “Рѣки от чрева его истекут воды живы”⁽¹⁶⁾. “Отрыгну сердце мое слово благо”⁽¹⁷⁾. Вся бо Церковь, утвержденная на кефѣ, поет: “Господь пасет мя”⁽¹⁸⁾. “На водѣ покойнѣ воспита мя”⁽¹⁹⁾. И вси они суть Иракліи оныи: “Лутчій муж долготерпѣлив, нежели разоряяй грады”⁽²⁰⁾, сіесть державу имущій над страстьми. “Сотворил еси нас Богови нашему цари и іереи”⁽²¹⁾.
[NoteNumber] 81 [NoteNumber] Книга пророка Аввакума 2: 1.
[NoteNumber] 82 [NoteNumber] Цей образ Сковорода взяв із церковних піснеспівів. Пор.: “водна звѣра во утробѣ” (ірмос 6-ої пісні п’ятничного канону на утрені). 
[NoteNumber] 83 [NoteNumber] Спрямований угору погляд, на думку старих українських філософів та богословів, засвідчував, що “людина більше належить небу” [Прокопович Ф. Натурфілософія, або Фізика // Прокопович Ф. Філософські твори: У 3 т. – Київ, 1980. – Т. 2. – С. 309]. Недаром і саме “имя человѣку антропуса” тлумачиться як “горѣ зря” [Алфа і Омега. – Супрасль, 1788. – Арк. 603].
[NoteNumber] 84 [NoteNumber] Послання св. ап. Павла до євреїв 4: 4.
[NoteNumber] 85 [NoteNumber] Книга Псалмів 94 (95): 11; Послання св. ап. Павла до євреїв 4: 5.
[NoteNumber] 86 [NoteNumber] “Кривавий піт” – євангельський образ, пов’язаний з мотивом Гетсиманії. Пор.: “Він молився. І піт Його став, немов каплі крови, що спливали на землю…” (Євангелія від св. Луки 22: 44). Цей образ характерний і для церковної (пор.: “…на оный крвавый пот Панскій” [Винницький І. Катихисіс, албо Наука христіанскія. – Унів, 1685. – Арк. 96 (зв.)]), і для фольклорної традиції (пор.: “Працюєш, працюєш – до кривавого поту”; “Старається, що піт кривавий його обливає” [Українські народні прислів’я та приказки: Дожовтневий період / Упорядники: В. Бобкова, Й. Багмут, А. Багмут. – Київ, 1963. – С. 14, 275]).
[NoteNumber] 87 [NoteNumber] Давидовим сином тут названо Христа. Пор.: [Irm] поми1луй ны2, (ї}се) сн7е дв7довъ [Irm] (Євангелія від св. Матвія 9: 27).
[NoteNumber] 88 [NoteNumber] Євангелія від св. Івана 11: 1–44.
[SkovorodaNoteNumber] ᵃ [SkovorodaNoteNumber][SongNumber] 16 [SongNumber] Ведро значит небесную свѣтлость и чистоту воздуха, войшло в славянскій язык из еллинскаго. У них свѣтлость воздуха глаголется: τὸ φαιδρὸν οὐρανοῦ⁽²²⁾.
[NoteNumber] 89 [NoteNumber] Перша книга Мойсеєва: Буття 9: 13.
[NoteNumber] 90 [NoteNumber] Старовинний вислів: “Після дощу завжди гарна погода” (чи, за Сенекою: “після негоди випогоджується” [Луцій Анней Сенека. Моральні листи до Луцілія / Переклав з латини Андрій Содомора. – Київ, 2005. – С. 476]; пор.: “Post nubila Phoebus (sol)”; “Blandi post nubilla soles”; “Nube solet pulsa esse candidus dies” [Цимбалюк Ю., Кобів Й., Смурова Л., Латун Л. Біблійна мудрість у латинських афоризмах українською та англійською мовами. – Вінниця, 2003. – С. 267]) – був досить популярний і в нашій бароковій літературі. Наприклад, в Івана Максимовича він звучить так: “Тако по дождѣ всегда бываєт ведрота, / По облаках свѣтлѣйша небесна высота. / По волненіях своих море зрит тишину, / Земля наводненная благодать єдину / В плодах имѣєт, скоро в цвѣты прозябаєт, / Во всем преизобилна от росы бываєт. / Сѣющіи слезами пожнут радостію / По горести исполнят себе сладостію” [Максимович І. Осм блаженства євангелскія. – Чернігів, 1709. – Арк. 87 (зв.)]. А трохи раніше Хома Євлевич у своєму «Лабіринті» писав: “Після бурі чекайте гарної погоди” [Євлевич Х. Лабіринт, або Заплутана дорога… / Пер. В. Крекотень // Українська література XVI–XVIII ст. та інші слов’янські літератури. – Київ, 1984. – С. 279]. Є також народна приказка: “По дощи погода” [Франко, № 10801, 20700]. 91 Метафора “море (океан) світу” була надзвичайно поширена в бароковій літературі. Див., наприклад: “Образ міра сего показуют нам географы и козмографы, но наилучшій образ міра сего, от Бога написанный, єсть море. В морской водѣ, аки в зерцалѣ, наилучше мір сей увидѣти можно. Как много єсть перемѣн на мори, толико в мірѣ сем. Якоже на мори во время волненія возносятся волны и низпадают, восходят до небес и нисходят до бездн, глаголет Псаломник, тако в мірском волненіи не єдин Капернаум возвышается до небес и даже до ада нисходит” [Туптало Д. Слово в недѣлю вторую по всѣх святых // Сочиненія святаго Димитріа, митрополіта Ростовскаго: В 5 ч. – Москва, 1842. – Ч. 5. – С. 70].
[NoteNumber] 91 [NoteNumber] 
[NoteNumber] 92 [NoteNumber] Веселка – знак заповіту поміж Богом та його творивом: “Я веселку Свою дав у хмарі, і стане вона за знака заповіту між Мною та між землею” (Перша книга Мойсеєва: Буття 9: 13). Як писав, наприклад, Феофілакт Лопатинський, веселка (“радога”) після потопу “нача бысть знаменієм примиренія Божія с человѣки” [Лопатинський Ѳ. Обличеніє неправды расколническія. – Москва, 1745. – Арк. 56 (зв.)]. У зв’язку з цим, до речі, виникало питання: “чи була веселка перед потопом і яким чином вона стала не більш як знаком майбутнього потопу. Адже вона дається Богом як знак його спілки з людьми, тому що більше не хотів губити людський рід водами” [Прокопович Ф. Натурфілософія, або Фізика // Прокопович Ф. Філософські твори: У 3 т. – Київ, 1980. – Т. 2. – С. 455].
[NoteNumber] 93 [NoteNumber] Алегоричне тлумачення сюжету про Ноєву голубку (Перша книга Мойсеєва: Буття 8: 8– 12). Можливо, Сковорода мав на думці також емблематичний образ під назвою «Голуб, летящій с масличною вѣтвою в ковчег Ноєв» (підпис: “Добрая надежда. Послѣ дождя бываєт хорошая погода. Ne te quaesiveris extra”) [Емвлемы и сѵмволы избранные. – Санкт-Петербург, 1788. – С. 94–95].
[NoteNumber] 94 [NoteNumber] Слова з недільного канону утрені, глас 6-ий, ірмос 6-ої пісні.
[NoteNumber] 95 [NoteNumber] Алегоричне тлумачення старозаповітної історії виходу синів Ізраїлевих з Єгипту (Друга книга Мойсеєва: Вихід 14: 19–30). Можливо, тут є й алюзія на молитовні тексти. Пор., наприклад: “Поим Господеви, Ізраиля древле от работы видимаго фараона преславно избавившему…, нас же от лести мысленнаго фараона, на конец вѣков, своєю честною кровію спасшему…” [Могила П. Євхологіон, албо Молитвослов или Требник. – Київ, 1646. – С. 279]; “…мысленнаго фараона потописте явѣ” [Октоїх, сирѣчь Осмогласник. – Київ, 1739. – Арк. 23 (зв.)]. У всякому разі, цей епізод українські барокові письменники часто трактували в алегоричній стратегії. Досить пригадати, наприклад, Іоаникія Галятовського (“Там перейшли жиды през море Червоноє и потопили в морю непріятелей своих єгиптянов, а тут мы переходимо през воду крещеніа, и в той водѣ топимо грѣхи, которыи суть непріятелями нашими” [Галятовський І. Месія правдивый. – Київ, 1669. – Арк. 224]) чи Дмитра Туптала (“Зри умом, человѣче, на Божія Сына, / како в чистой си крови стоит по колѣна. / Рцѣ со умиленієм: увы, Божій Слове, / за грѣх мой дражайшая кров твоя исплове, / За мя, неблагодарна, горе, увы, горе, / розлися, крове пречиста, аки Чермно море. / Погрузивый во мори фараона роги, / потопи в своєй крови наша грѣхи многи” [Туптало Д. Стихи на Страсти Господни // Українська поезія. Се- редина XVII ст. / Упор. В. І. Крекотень, М. М. Сулима. – Київ, 1992. – С. 314; пор.: Туптало Д. Книга житій святых. – Київ, 1700. – Арк. 1 (зв.)]).
[NoteNumber] 96 [NoteNumber] Соборне послання св. ап. Якова 4: 6; Перше соборне послання св. ап. Петра 5: 5. Є також народні приказки: “Гордым Бог противится, а смиренным дает благодать” [Пословицы русского народа. Сборник В. Даля. – Москва, 1957. – С. 728]; “Гордому Бог сі противит” [Франко, № 6696]. 
[NoteNumber] 97 [NoteNumber] Олександр Потебня гадав, що тут Сковорода контамінує мотиви старовинних українських пісень про ремеза та «Ой не стій, вербо, над водою» [див.: Потебня А. А. Объяснение малорусских и сродных народных песен. – Варшава, 1883. – С. 237]. 
[NoteNumber] 98 [NoteNumber] У цих рядках вчувається гораціанський мотив: “Живи непомітно”, – що втілився, зокрема, у третій строфі оди ІІ, 10 («До Ліцінія Мурени»), яку Іван Максимович переклав колись так: “Безпрестанно высоко древо колѣбаєтся, / Вѣтром, тяжцѣ высокій столп низлагаєтся, / На высочайши горы молніи падают, / В нощи, во дни на всяк час зѣлнѣ сокрушают” [Максимович І. Θέατρον, или Позор нравоучителный царем, князем, владыком. – Чернігів, 1708. – Арк. 83].
[NoteNumber] 99 [NoteNumber] Неточна цитата з Послання св. ап. Павла до ефесян 6: 12. Пор.: [Irm] нёсть нaша брaнь къ проти1ву кро1ви и3 пло1ти [Irm]
[NoteNumber] 100 [NoteNumber] Книга Псалмів 90 (91): 13.
[NoteNumber] 101 [NoteNumber] Послання св. ап. Павла до ефесян 6: 17.
[NoteNumber] 102 [NoteNumber] В українській шкільній традиції “нудьгу” було заведено окреслювати як “гонитву за відсутнім добром” [Калиновский С. Десять книг Аристотеля к Никомаху, то есть Этика // Памятники этической мысли на Украине XVII – первой половины XVIII ст. / Сост., пер. с лат., вступ. статья и прим. М. В. Кашубы. – Киев, 1987. – С. 260]. 
[NoteNumber] 103 [NoteNumber] Пор.: “Кождий має свого моля, що його гризе” [Номис, № 1996]; “Гризе го як міль” [Франко, № 7322]. 
[NoteNumber] 104 [NoteNumber] Пор.: “Ѣсть, як ржа желѣзо” [Климентій Зіновіїв. Вірші. Приповісті посполиті. – Київ, 1971. – С. 257]; “І зелізо ржа з’їдає” [Франко, № 13233]; “Іржа їсть залізо, а горе – серце”; “Іржа залізо їсть, а печаль серце”; “Їсть, як іржа залізо” [Українські народні прислів’я та приказки: Дожовтневий період / Упорядники: В. Бобкова, Й. Багмут, А. Багмут. – Київ, 1963. – С. 37, 186, 746]; “Ест, как ржа железо” [Пословицы русского народа. Сборник В. Даля. – Москва, 1957. – С. 627]. 
[NoteNumber] 105 [NoteNumber] Пор.: “Гине, як риба за водою”; “Ми з тобою, як риба з водою” [Франко, № 21890, 21898]; “З’єднався, як риба з водою”; “Я б жив з тобою, як риба з водою”; “Живуть між собою, як риба з водою” [Українські народні прислів’я та приказки: Дожовтневий період / Упорядники: В. Бобкова, Й. Багмут, А. Багмут. – Київ, 1963. – С. 157, 621, 643].
[NoteNumber] 106 [NoteNumber] Цей образ походить з Євангелії від св. Матвія (10: 34) й «Апокаліпсису» Івана Богослова (19: 13–15). Уже Оріген писав: “Оскільки ‘Боже Слово живе та діяльне, гостріше від усякого меча обосічного, – проходить воно аж до поділу душі й духа, суглобів та мозків, і спосібне судити думки та наміри серця’ (Євр. 4: 12), то воно пропонує нашій душі як переможну нагороду той ‘мир Божий, що вищий від усякого розуму’ (Фил. 4: 7), що його залишив Христос своїм апостолам (Ів. 14: 27). Меч же кинув Він між образом земного й небесного (між образом Адама й образом Христа), тобто між людиною нижчою в нас та вищою (1 Кор. 15: 47–49), аби вже в цьому житті Йому оволодіти нашим небесним чоловіком, а перегодом, якщо ми не заслужимо того, щоб бути віддаленими (від Нього), зробити нас небесними цілком” [О молитве и Увещание к мученичеству. Творения учителя Церкви Оригена / Пер. с примеч. Н. Корсунского. Изд. 2-е. – Санкт-Петербург, 1897. – С. 208]. Образ “небесного (духовного) меча” був добре знаний в українській бароковій літературі. Скажімо, Лазар Баранович, пояснюючи назву своєї збірки казань «Меч духовный», писав таке: “Сей меч духовный, Глагол Божій, исходящ из уст Христовых [ідеться про славетний образ «Апокаліпсису» Івана Богослова: ‘А Йому на ім’я: Слово Боже. А війська небесні, зодягнені в білий та чистий вісон, їхали вслід за Ним на білих конях. А з Його уст виходив гострий меч, щоб ним бити народи’ (Апокаліпсис 19: 13–15)], не убиваєт, но живит. ‘Не о хлѣбѣ бо єдином жив будет человѣк, но о всяком Глаголѣ, исходящем из уст Божіих’, – як же сам Господь рече. Воюющая Церков данным себѣ Глаголом Божіим паче неже хлѣбом укрѣпляєтся на врагы своя, сего ради убо и аз меч сей духовный, Глагол Божій, исходящ из уст Божіих, на помощь Церкви воюющей подаю” [Баранович Л. Меч духовный. – Київ, 1666. – С. 1–2 (передмова)]. Симеон Полоцький так відгукнувся на цю книгу Барановича: “Житіе наше брань ся именует – / Всяк борец меча на брань потребуєт: / На брань духовну се єсть мечь духовный / Словесной твари, не железный, словный. / Уста Христовы острый испустиша / Мечь древле, сей мечь уста устроиша / Лазаря честна, єму же от Бога / Да пребудет помощь на врага премнога. / За мечь победу вѣчну да имѣет, / Подвигом єго тризна ти довлѣєт” [Полоцький С. На книгу, именуемую «Мечь духовный», епіграма 2 // Полоцкий С. Вирши. –Минск, 1990. – С. 288– 289]. Пор. також образ “духовного меча” в Кирила Ставровецького [див.: Транквіліон-Ставровецький К. Євангеліє учителноє. – Рахманів, 1619. – Арк. 3 (передмова до читача, б. п.)], Петра Могили [див.: Могила П. Передмова до «Учительної Євангелії» 1637 року // Тітов Хв. Матеріяли для історії книжної справи на Вкраїні в XVI–XVIII в.в.: Всезбірка передмов до українських стародруків. – Київ, 1924. – С. 324], Стефана Яворського [див.: Яворський С. Камень вѣры. – Київ, 1730. – С. 493] та інших.
[NoteNumber] 107 [NoteNumber] Прикінцеві слова Сковорода бере зі старовинної приказки: “З димом і з чадом з нашої хати” [Климентій Зіновіїв. Вірші. Приповісті посполиті. – Київ, 1971. – С. 226].
[NoteNumber] 108 [NoteNumber] Каврай – село біля Переяслава; з 1753-го по 1959 р. Сковорода був тут домашнім учителем у Степана Томари.
[NoteNumber] 109 [NoteNumber] Сигор (Цоар) – місто, в яке ввійшов праведник Лот після того, як залишив Содом (див.: Перша книга Мойсеєва: Буття 19: 22–23). Етимологічне значення цієї назви – “малий, дрібний”. Інша назва – Валак [див.: Феофила к Автолику книга вторая // Ранние отцы Церкви: Антология. – Брюссель, 1988. – С. 493]. Назва цього міста зазвичай зринала в ході міркувань про шлях праведника. Пор.: “Так же вѣровав и Лот, та лише єго вывюв (Бог) из погыбели, и жону, и двѣ дѣвкы, так потум за прузбу єго помиловав один варыш Сигор” [Няговские поучения. Факсимильное воспроизведение текста по изданию А. Л. Петрова с вводной статьей Ласло Дэже / Под редакцией и с предисловием Андраша Золтана. – Ньиредьхаза, 2006. – С. 107].
[NoteNumber] 110 [NoteNumber] Книга Псалмів 47 (48): 2. 
[NoteNumber] 111 [NoteNumber] Неточна цитата з Євангелії від св. Матвія 7: 24. Пор.: [Irm] ўподо1блю є3го2 мyжу мyдру, и4же создA хрaмину свою2 на кaмени [Irm]
[NoteNumber] 112 [NoteNumber] Книга Псалмів 23 (24): 3. 
[NoteNumber] 113 [NoteNumber] Цей мотив, очевидно, навіяний 225-м малюнком з амстердамської збірки «Symbola et emblemata», що має назву «Держава». На ньому зображена перекинута земна куля з хрестом. Під малюнком підпис: “Безумный на неѣ твердо покладается. Stultus fidit” [Емвлемы и сѵмволы избранные. – Санкт-Петербург, 1788. – С. 58–59]. 
[NoteNumber] 114 [NoteNumber] Парафраза Книги Псалмів 54 (55): 7. Пор.: [Irm] и3 полещY, и3 почjю [Irm]. 
[NoteNumber] 115 [NoteNumber] Ось що писав про цей камінь Феофан Прокопович: “Адамант названий так, оскільки не піддається дії ні заліза, ні вогню, дуже твердий, прозорий, ніби вода, має величезну силу і протистоїть отруті” [Прокопович Ф. Натурфілософія, або Фізика // Прокопович Ф. Філософські твори: У 3 т. – Київ, 1980. – Т. 2. – С. 500].
[NoteNumber] 116 [NoteNumber] Пісня над піснями 1: 6. 
[NoteNumber] 117 [NoteNumber] Тема щастя була неабияк популярною за часів Сковороди. При цьому щастя на ту пору незрідка ототожнювали з “фортуною”, тобто з дарунком примхливої долі, а власне, з “такою пригодою чоловікові, якої той не в змозі був передбачати” [Козельский Я. Философические предложения // Избранные произведения русских мыслителей второй половины XVIII в. – Москва, 1952. – Т. 1. – С. 484; пор.: Максимович І. Алфавит собранный, риѳмами сложенный. – Чернігів, 1705. – Арк. 119]. Тим часом для Сковороди, так само, як, приміром, для Георгія Кониського [див.: Кониський Г. Моральна філософія, або Етика // Кониський Г. Філософські твори: У 2 т. – Київ, 1990. – Т. 1. – С. 388], “щастіє” – це causa finalis усіх людських помислів, почуттів та дій (зазначмо, що протиставлення “фортуни”, тобто слави, багатства, насолоди тощо, та “щастя” – причетності до духовних скарбів – було ще в грецьких класиків, наприклад, в Арістотеля [Політика, 1323в25–30]). Наділяючи щастя примітними рисами орігенівського апокатастазису, Сковорода перетворює його на свого роду есхатологічний принцип. 
[NoteNumber] 118 [NoteNumber] У приспіві цієї пісні вчуваються рядки з гратуляційних віршів Феофана Прокоповича до імператриці Анни Іоанівни: “Ты наш ясный свѣт, / Ты наш красный цвѣт, / Ты красота, / Ты доброта” [див.: Čyževśkyj D. Literarische Lesefrüchte. Ein Zitat aus Prokopovyč bei Skovoroda // Zeitschrift für slavische Philologie. – 1934. – Bd. XI. – S. 22]. 
[NoteNumber] 119 [NoteNumber] Від гр. κρίνον – ‘лілея’. Памва Беринда тлумачив слово крін як “лелѣа, або цвѣт” [Беринда П. Лексікон славеноросскій и имен толкованіє. – Київ, 1627. – Ст. 426]. Біла лілея – емблематичний образ. Див., наприклад, 80-ий малюнок зі збірки «Symbola et emblemata», який має підпис: “Всегда имѣет свою силу. Inclyta virtus” [Емвлемы и сѵмволы избранные. – Санкт-Петербург, 1788. – С. 20–21]. 
[NoteNumber] 120 [NoteNumber] Харрань – месопотамське місто, згадуване в Старому Заповіті. 
[NoteNumber] 121 [NoteNumber] Гергесенські поля – земля довкола палестинського міста Гергеси, яку називали також Гадаринською землею.
[NoteNumber] 122 [NoteNumber] У четвертому томі рукописного зібрання Ковалинського (ф. 86, № 24, арк. 94) зберігся ранній автограф цієї пісні під назвою «Помни послѣдняя…».
[NoteNumber] 123 [NoteNumber] Неточна цитата з Книги Ісуса, сина Сирахового 7: 39. Пор.: [Irm] поминaй послBднzz тво‰, и3 во вёки не согрэши1ши [Irm]
[NoteNumber] 124 [NoteNumber] Неточна цитата з Книги Притч Соломонових 14: 12. Пор.: [Irm] є4сть пyть, и4же мни1тсz человёкwмъ прaвъ бы1ти, послBднzz же є3гw2 прихо1дzтъ во дно2 ѓда [Irm]
[NoteNumber] 125 [NoteNumber] “Ліва” (“широка”) та “права” (“вузька”) дороги людського життя, тобто шляхи грішників та праведників, – усталений образ в українському бароковому письменстві, зокрема у творах Кирила Ставровецького [див.: Транквіліон-Ставровецький К. Євангеліє учителноє. – Рахманів, 1619. – Арк. 35, 112 (зв.), 207 (зв.), 331–331 (зв.)], Мелетія Смот- рицького [див.: Smotryc’kyj M. Θρῆνος, to iest Lament iedyney ś. Powszechney Apostolskiey Wschodniey Cerkwie z obiaśnieniem dogmat wiary. – Wilno, 1610. – K. 1 (передмова до читача)], Афанасія Кальнофойського [див.: Kalnofoyski A. Τερατούργημα. – Kiiów, 1638. – S. 3], Сильвестра Косова [див.: Kossow S. Πατερικον, abo Żywoty ss. oycow pieczarskich. – Kiiów, 1635. – S. 72], Іоаникія Галятовського [див.: Галятовський І. Казаня приданыи до книги «Ключ разумѣнія» названои. – Київ, 1660. – Арк. 34–34 (зв.)], Симеона Полоцького [див.: Полоцький С. Вечеря душевная. – Москва, 1681. – Арк. 26 (зв.), 183, 391, 393, 480 (зв.)], Лазаря Барановича [див.: Baranowicz Ł. Lutnia Apollinowa. – Kiiów, 1671. – S. 16], Дмитра Туптала [див.: Туптало Д. Книга житій святых. – Київ, 1689. – Арк. 183 (зв.), 283], Стефана Яворського [див.: Яворський С. Камень вѣры. – Київ, 1730. – С. 190, 913], Івана Леванди [див.: Леванда І. Слова и рѣчи. – Санкт-Петербург, 1821. – Ч. 1. – С. 140] та інших.
[NoteNumber] 126 [NoteNumber] Ідеться про “горній Єрусалим”. Пор., наприклад, з думкою Леонтія Карповича: “О мѣсто презацноє. О мѣсто преславноє, лѣпший єст дєнь єдин мешканя твоєго, аниж тысяча лѣт по том непевном и бурливом мору жекглованя. О граде великого Царя, Ієрусалиме небесный, который єстес маткою всѣх нас! О, отчизна наша милая и пожаданая! О доме утѣхи! О мѣсце непрерваного покоя! О гнѣздо трвалых роскошей! О кгрунте правдивоє свободы! О скарбе неотменноє щастливости!” [Карпович Л. Казаньє на Преображеніе Господа Бога и Спаса нашего Іисуса Христа // Левшун Л. В. Леонтий Карпович. Жизнь и творчество. – Минск, 2001. – С. 180 (додатки)].
[NoteNumber] 127 [NoteNumber] Книга Псалмів 77 (78): 33.
[NoteNumber] 128 [NoteNumber] Послання св. ап. Павла до ефесян 5: 16.
[NoteNumber] 129 [NoteNumber] Книга Псалмів 45 (46): 11. 
[NoteNumber] 130 [NoteNumber] Ці слова Сковороди, поза сумнівом, звернені найперше до самого себе, адже поет гостро відчував проминальність часу. Якось, прокинувшись до схід сонця, він болісно розмірковував: “Я ще й тепер не вмію користуватися часом, ба навіть той час, який є тепер у моєму розпорядженні, витрачаю на дрібниці або, що ще гірше, – на смуток, або, що найгірше, – на гріхи”. 
[NoteNumber] 131 [NoteNumber] Перша літера в цьому слові написана не зовсім чітко. У попередніх виданнях тут стоїть чѣм, але в автографах Сковороди це слово завжди має форму чем. 
[NoteNumber] 132 [NoteNumber] “Одного філософа запитали: що є найкоштовніше? Відповідь була: час” (лат.). Схоже твердження Діоген Лаерцій (V, 40) приписує Теофрастові (бл. 372 – бл. 287 рр. до н. е.), котрий не раз казав, що “найдорожча витрата – це час” [Диоген Лаэртский. О жизни, учениях и изречениях знаменитых философов. – Москва, 1979. – С. 217].
[NoteNumber] 133 [NoteNumber] Квінт Горацій Флакк (Quintus Horatius Flaccus) (65–8 рр. до н. е.) – великий римський поет, улюбленець Сковороди. Зокрема, Сковорода переклав оди Горація «До Ліцінія Мурени» (ІІ, 10) та «До Помпея Гросфа» (ІІ, 16) («Пѣснь 24-я»; «Оda Horatiana [libri II, XVI] de animi tranquillitate»). У діалозі «Бесѣда 1-я» зринають слова Горація: “Porticibus, non judiciis utere vuldi”, – які Сковорода перекладає приказкою: “По мосту-мосточку с народом ходи, а по разуму его себе не веди”. Перегодом, у присвяті діалогу «Silenus Alcibiadis», Сковорода наведе слова Горація: “Nec dulcia differ in annum…” (“Не відкладай насолоди на рік…”). Філософ згадує Горація також у листах до Михайла Ковалинського та Федора Жебокрицького, наслідує його в деяких своїх поезіях. Так, незавершена латиномовна поезія «Щасливий, хто уникає справ…» є наслідуванням другої еподи Горація, а псальма «Всякому городу нрав и права» – наслідуванням оди І, 1 («До Мецената»). Горацій приваблював Сковороду не лише як блискучий майстер поетичного мистецтва, але також як співець “золотої мірноти” (aurea mediocritas) та епікурейського спокою. Недаром у діалозі «Silenus Alcibiadis» наш філософ наводить грайливе окреслення, яке дав сам собі Горацій: “…з череди Епікура / Я поросятко гладке” (Послання, І, 4, 15–16). Слід сказати, що старі українські письменники часто зверталися до поезії Горація. Наприклад, до Сковороди його перекладали Афанасій Кальнофойський [див.: Kalnofoyski A. Τερατούργημα. – Kiiów, 1638. – S. 12 (передмова, б. п.)], Лазар Баранович [див.: Baranowicz Ł. Nowa miara starey wiary. – Nowogrod-Siewierski, 1676. – S. 252], Іван Максимович [див.: Максимович І. Θέατρον, или Позор нравоучителный царем, князем, владыком. – Чернігів, 1708. – Арк. 83, 88], Михайло Козачинський [див.: Козачинський М. Философіа Аристотелева. – Львів, 1745. – Арк. 2 (зв.)] та інші. Про особливості цього сковородинського переспіву оди Горація див.: Чижевський Д. До перекладів Сковороди // Чижевський Д. Український літературний барок / Підготовка тексту й мовна редакція Леоніда Ушкалова; вступна стаття Олекси Мишанича. – Харків, 2003. – С. 170–172.
[NoteNumber] 134 [NoteNumber] Горацій. Оди, ІІ, 16, 1. У перекладі Андрія Содомори: “Миру просить той, кого вітер буйний…” [Квінт Горацій Флакк. Твори / Переклад, передмова та примітки Андрія Содомори. – Київ, 1982. – С. 56]. 
[NoteNumber] 135 [NoteNumber] Поет говорить тут про “Христову бідність”. Її єство він яскраво окреслив у своїй латиномовній поезії «Похвала бідності».
[NoteNumber] 136 [NoteNumber] Горацій. Оди, ІІ, 16, 27–28. У перекладі Андрія Содомори: “…і так немає повного щастя” [Квінт Горацій Флакк. Твори / Переклад, передмова та примітки Андрія Содомори. – Київ, 1982. – С. 56].
[NoteNumber] 137 [NoteNumber] 
[NoteNumber] 138 [NoteNumber] Наприкінці літа 1758 р. приятель Сковороди намісник переяславського єпископа Гервасій Якубович на запрошення Йоасафа Миткевича, призначеного 26 квітня 1758 р. єпископом білгородським та обоянським, вирушив до Білгорода на посаду настоятеля тамтешнього Миколаївського монастиря та консисторського судді [див.: Махновець Л. Григорій Сковорода. Біографія. – Київ, 1972. – С. 150].
[NoteNumber] 139 [NoteNumber] Книга Псалмів 120 (121): 8. 
[NoteNumber] 140 [NoteNumber] Книга Псалмів 120 (121): 3.
[NoteNumber] 141 [NoteNumber] Іван Козлович (1703–1758 рр.) – вихованець Києво-Могилянської академії, переяслав- ський та бориспільський єпископ упродовж 1753–1757 рр. У 1738–1741 рр. викладав граматику, синтаксис та риторику в Києво-Могилянській академії, перегодом був префектом і ректором Московської слов’яно-греко-латинської академії [див.: Махновець Л. Григорій Сковорода. Біографія. – Київ, 1972. – С. 49–50].
[NoteNumber] 142 [NoteNumber] У списку вказана помилкова дата: 1750. Насправді, Іван Козлович був висвячений на переяславського та бориспільського єпископа 7 березня 1753 р., а прибув до Переяслава наприкінці червня – на початку липня цього ж таки року [див.: Махновець Л. Григорій Сковорода. Біографія. – Київ, 1972. – С. 115].
[NoteNumber] 143 [NoteNumber] Євангелія від св. Матвія 5: 16. 
[NoteNumber] 144 [NoteNumber] Пор.: “Сый врач, Христе, исцѣли страсти сердца моєго” [Октоїх, сирѣчь Осмогласник. – Київ, 1739. – Арк. 17 (зв.)]. 
[NoteNumber] 145 [NoteNumber] Фраза “источник благих” є в молитовних текстах. Пор., наприклад: “Благословен єси Господи Боже вседержителю, источниче благих…” [Могила П. Євхологіон, албо Молитвослов или Требник. – Київ, 1646. – С. 65].
[NoteNumber] 146 [NoteNumber] 
[NoteNumber] 147 [NoteNumber] Йоасаф Миткевич – білгородський та обоянський єпископ із 26 квітня 1758 р. по 28 жовтня 1763 р. (цього дня він помер у Троїцькому Охтирському монастирі) [див.: Махновець Л. Григорій Сковорода. Біографія. – Київ, 1972. – С. 150, 181]. Миткевич був вихованцем Києво-Могилянської академії. Багато зробив для розвитку Харківського колегіуму, зокрема, збудував книгосховище, подарував колегіумові власну бібліотеку тощо [див.: Ніженець А. На зламі двох світів. Розвідка про Г. С. Сковороду і Харківський колегіум. – Харків, 1970. – С. 95]. 
[NoteNumber] 148 [NoteNumber] Неточна цитата з Книги Псалмів 79 (80): 15–16. Пор.: [Irm] Б9е си1лъ, њбрати1сz ў2бо, и3 при1зри съ нб7се2 и3 ви1ждь, и3 посэти2 віногрaдъ се1й: и3 соверши2 и5, є3го1же насади2 десни1ца твоS [Irm]
[NoteNumber] 149 [NoteNumber] Послання св. ап. Павла до галатів 5: 22. 
[NoteNumber] 150 [NoteNumber] Козелець – місто на річці Остер, відоме від початку XVII ст. З 1649 р. було сотенним осередком Київського полку. У 1656 р. отримало магдебурзьке право. З 1708-го по 1781 р. тут перебувала полкова управа Київського полку. Тепер: районний центр Чернігівської області.
[NoteNumber] 151 [NoteNumber] Про роботу Сковороди в Харківському колегіумі див.: Ніженець А. М. На зламі двох світів. Розвідка про Г. С. Сковороду і Харківський колегіум. – Харків, 1970. 
[NoteNumber] 152 [NoteNumber] “Любителем священної Біблії” Сковорода усвідомив себе, коли йому було тридцять років. Філософ виокремив Біблію в особливу онтологічну сферу (“символічний світ”), мавши на думці, що тільки цей текст є провідником людського серця на терени Святого Духа. Більше того, для Сковороди Біблія є справжнім “воплоченим Богом”. Мистецтву тлумачення Святого Письма філософ присвятив трактати «Silenus Alcibiadis» та «Жена Лотова», а також діалог «Потоп зміин». Біблійна ноематика та гевристика Сковороди являють собою всеосяжну алегорезу тексту Біблії. Якщо українські богослови XVII–XVIII ст. зазвичай послуговувалися так званою почвірною методою тлумачення Святого Письма, тобто трактували його на чотирьох семантичних рівнях: буквальному, моральному, алегоричному й анагогічному, то Сковорода не визнає за буквальним та моральним сенсами Святого Письма жодної іншої рації, окрім знакової [див.: Ушкалов Л. Theologia exegetica // Ушкалов Л. Українське барокове богомислення. Сім етюдів про Григорія Сковороду. – Харків, 2001. – С. 109–137].
[SkovorodaNoteNumber] ᵃ [SkovorodaNoteNumber][SongNumber] 28 [SongNumber] Версалія (Versailles)⁽³¹⁾ именуется французкаго царя едем, сирѣчь рай, или сладостный сад, неизреченных свѣтских утѣх исполнен.
[SkovorodaNoteNumber] ᵇ [SkovorodaNoteNumber][SongNumber] 28 [SongNumber] Коперник есть новѣйшїй Астроном. Нынѣ его систему, сирѣчь план, или Типик небесных кругов, весь мыр принял. Родился над Вислою, в польском городѣ Торунѣ. Сист[ему] свою издал в 1543 г[оду] ⁽³²⁾. Сфера есть слово еллинское⁽³³⁾. Славенски: круг, клуб, мяч, глобус, гира, шар, круг луны, круг солнца.
[SkovorodaNoteNumber] ᵉ [SkovorodaNoteNumber][SongNumber] 28 [SongNumber] Блаженная натура есть имя Господа Вседержителя.
[SkovorodaNoteNumber] ᵈ [SkovorodaNoteNumber][SongNumber] 28 [SongNumber] Ад слово еллинское⁽³⁴⁾, значит темницу, мѣсто преисподнее, лишенное свѣта, веселія и дражайшія злата свободы. Адскій узник есть зерцалом плѣнников мучительныя своея воли, и сія лютая фуріа⁽³⁵⁾ непрерывно, вѣчно их мучит.
[NoteNumber] 153 [NoteNumber] Книга Ісуса, сина Сирахового 30: 23.
[NoteNumber] 154 [NoteNumber] Євангелія від св. Луки 9: 24; пор.: Євангелія від св. Матвія 10: 39; Євангелія від св. Марка 8: 35.
[NoteNumber] 155 [NoteNumber] Неточна цитата з Євангелії від св. Марка 8: 36. Пор.: [Irm] кaz бо по1льза человёку, ѓще приwбрsщетъ мjръ ве1сь, и3 њтщети1тъ дyшу свою [Irm] Див. також: Євангелія від св. Матвія 16: 26; Євангелія від св. Луки 9: 25.
[NoteNumber] 156 [NoteNumber] Як свідчить Діоген Лаерцій (ІІ, 8), першим, хто стверджував, що “на місяці є міста, ба навіть гори й долини”, був Анаксагор [Диоген Лаэртский. О жизни, учениях и изречениях знаменитых философов. – Москва, 1979. – С. 105]. 
[NoteNumber] 157 [NoteNumber] Сковорода, що був, як в один голос стверджують коментатори, передовсім “філософом себепізнання” [див., зокрема: Мірчук І. Г. С. Сковорода. Замітки до історії української культури. – Прага, 1925. – С. 10; Lo Gatto E. L’idea filosofoco-religiosa russa da Skovorodà a Solovjòv // Bilychnis. Rivista di studi religiosi. – Romae, 1927. – P. 82; Haase F. Die kulturgeschichtliche Bedeutung des ukrainischen Philosophen Grigorij Skovoroda // Jahrbuch für Kultur und Geschichte der Slaven. – 1928. – Bd. IV. – Hft. 1. – S. 24; Arsieniew N. von. Bilder aus russischen Geistesleben: I. Die mystische Philosophie Skovorodas // Kyrios. Vierteljahresschrift für Kirchen- und Geistesgeschichte Osteuropas. – Königsberg; Berlin, 1936. – Bd. I. – Hft. 1. – S. 4; Čyževśkyj D. Skovoroda-Studien: IV. Skovoroda und Valentin Weigel // Zeitschrift für slavische Philologie. – 1935. – Bd. XII. – S. 324; Winter E. Byzanz und Rom im Kampf um die Ukraine (955–1939). – Leipzig, 1942. – S. 118; Kultschytzkyj A. von. Der universalistische Humanismus Komensky’s und der personalistische Humanismus Skoworoda’s // Kratochvil Jos. a spolpracovníci. Má vlast. VII. díl. – Stuttgart, 1974. – S. 38; Erdmann-Pandžić E. Bemerkungen zu Leben und Werk von H. S. Skovoroda // Zeitschrift für Slawistik. – 1990. – Bd. 35. – № 5. – S. 654], досить часто говорив про марність “зовнішнього знання”. 
[NoteNumber] 158 [NoteNumber] Сковорода називає Бога-творця “астрономом”, “економом” (від гр. οἰκονόμος – ‘домоправитель’) чи “геометром” задля того, щоб окреслити премудрість Божого влаштування світу. Отже, людська економія є наслідуванням економії Божої, а людина є економом “того свѣта”. Таку думку можна знайти і в інших старих українських богословів. “Предвѣчная мудрость Божая, – писав, наприклад, Петро Могила, – устроивши совершенно всю вселенную подсолнечную, в економію, албо завѣдованє, подала одному человѣку…” [Могила П. Євхологіон, албо Молитвослов или Требник. – Київ, 1646. – С. 916]. 
[NoteNumber] 159 [NoteNumber] Аврелій Августин (Decimus Aurelius Augustinus) (354–430 рр.) – найвидатніший представник латинської патристики, чиї твори були в старій Україні дуже популярні [див.: Ушкалов Л. “Правду Августин співав” // Ушкалов Л. З історії української літератури XVII–XVIII століть. – Харків, 1999. – С. 59–72]. Дмитро Чижевський мав підстави стверджувати, що Августин належав до кола найулюбленіших авторів Сковороди [див.: Tschižewskij D. Skovoroda: Dichter, Denker, Mystiker. – München, 1974. – S. 24]. Наш філософ спирався на Августина в ході розгляду питання про матерію та форму, про пізнання як “анамнезис” (згідно з Августином, “душа принесла всі її зв’язки із собою; те, що ми вчимо, є не що інше, як спогади та приведене до свідомості”), про “серце”, “обоження”, безпочатковість світу в часі тощо. Покликаючись на Августина, він розв’язував також проблему “двох воль” (Божої та власної) у людині. До речі, Августинові уявлення про свободу волі на тлі світової філософської та богословської думки блискуче висвітлив перегодом далекий родич Сковороди Володимир Соловйов [див.: Философский словарь Владимира Соловйова. – Ростов-на-Дону, 1997. – С. 446–460]. 
[NoteNumber] 160 [NoteNumber] Див., наприклад, у «Сповіді» (7. XVI. 22): “І я шукав, що є нечестя, і переконався, що це не субстанція, а підступність волі, яка відвертається від досконалої субстанції – від Тебе, Боже мій, – до низьких речей, вона викидає з себе ‘свої нутрощі’ і тільки зовні надувається” [Святий Августин. Сповідь / Пер. з латини Ю. Мушака. Вид. 3. – Київ, 1999. – С. 120]. 
[NoteNumber] 161 [NoteNumber] Сковорода говорить тут про те, що розіп’ятість людської волі між “горнім” та “дольним” світами може бути переборена подвигом аскетичного змагання проти “волі змислів”, тобто проти “власної волі” (propria voluntas) [див.: Эрн В. Ф. Григорий Саввич Сковорода. Жизнь и учение. – Москва, 1912. – С. 84–86]. Ідеться також про те, що вільна воля людини часто стає сваволею супроти Божого промислу. Як писав Антоній Радивиловський, “человѣк на сем свѣтѣ бѣжит прудким бѣгом не так до доброго, як до злого, не так до цноты, як до нецноты” [Радивиловський А. Вѣнец Христов. – Київ, 1688. – Арк. 130]. 
[NoteNumber] 162 [NoteNumber] Парафраза Епікурової сентенції (з його листа до Менекея): “Слава Богові, що потрібне зробив легким, а важке непотрібним”, – яку передав Діоген Лаерцій (Х, 130) [Диоген Лаэртский. О жизни, учениях и изречениях знаменитых философов. – Москва, 1979. – С. 435].
[NoteNumber] 163 [NoteNumber] Думка про те, що єдиним джерелом гріха є власна воля людини, у гамартіології XVIII ст. була звичною [див.: Derdziuk A., OFMCap. Grzech w XVIII wieku. Nurty w polskiej teologii moralnej. – Lublin, 1996. – S. 118]. У сучасному богослів’ї вона може звучати так: “Наш вільний вибір… свідчить про недосконалість занепалої людської природи, про втрату Божої подоби. Затемнена гріхом, не відаючи більше про справжнє добро, ця природа найчастіше стремить до того, що є ‘протиприродним’, тож людина завжди стоїть перед необхідністю вибору; вона йде вперед навпомацки. Ми називаємо цю нерішучість у сходженні до добра ‘свободою волі’” [Лосский Вл. Очерк мистического богословия Восточной Церкви // Мистическое богословие. – Киев, 1991. – С. 176]. Який саме твір Августина має на увазі Сковорода, сказати важко. Тим часом схожа сентенція зринає в «Слові третьому на Воскресіння Господнє» Бернарда Клервоського. Пор.: “Tolle propriam voluntatem, et non erit Infernus”. Варто відзначити, що вчитель Сковороди Михайло Козачинський охоче покликався на Бернарда в ході міркувань про щастя, любов до Бога тощо [див.: Козачинский М. Книга третья. Нравственная философия, или Этика // Памятники этической мысли на Украине XVII – первой половины XVIII ст. / Сост., пер. с лат., вступ. статья и прим. М. В. Кашубы. – Киев, 1987. – С. 326, 360].
[NoteNumber] 164 [NoteNumber] Про мамврійський дуб див.: Перша книга Мойсеєва: Буття 13: 18; 14: 13; 18: 1.
[NoteNumber] 165 [NoteNumber] “Богомудріє” – знання про Бога. Синонімами цього поняття в літературі українського бароко виступали ”богомысліє”, “боговидѣніє”, “духовная церковная и богодарованная філософія”, “Христова философія”, “філософія христіанская”, “мудрованіє духовноє”, “премудрость духовная”, “мудрость небесная”, “смиренномудріє” тощо. Поняття “богомудріє” охоплювало чималу низку тем, чий характер віддзеркалюють, наприклад, назви розділів книжки Івана Максимовича «Богомысліє»: «О отверженіи безпечалія. Пребываніє безпечално смерть єст», «О святом подражаніи житія Христова. Буди ученіє житіє Христово», «О свойствах истинной любве», «О соблюденіи чистоты», «О скором теченіи настоящаго житія», «О суєтіи міра», «О ползѣ искушеній», «О вѣчных геєнских казнєх. Вѣчноє мученіє злым» тощо. Дарма, що «Богомысліє» Максимовича є перекладом трактату «Meditationes Sacrae» (1606 р.) відомого лютеранського богослова Йоганна Гергарда, – ці теми складали узвичаєне коло роздумів українських барокових авторів, починаючи, мабуть, іще від «Діоптри» Віталія Дубенського (вона має, зокрема, такі розділи: «О странничествѣ мира сего», «О суєтіи красоты телесной», «О суєтной и буєй мудрости мирской», «О грѣсѣ блуда», «О самолюбіи», «О познаніи себе самаго», «О безмолвіи», «О ползѣ искушенія», «О Страшном Божіим судѣ», «О муках любящих суєту мира», «О славѣ, юже получают презирающіи суєту мира») [див.: Ушкалов Л. Українське барокове богомислення. Сім етюдів про Григорія Сковороду. – Харків, 2001. – С. 19–21].
[NoteNumber] 166 [NoteNumber] Неточна цитата з Євангелії від св. Матвія 16: 18. Пор.: [Irm] на се1мъ кaмени сози1жду цRковь мою [Irm]
[NoteNumber] 167 [NoteNumber] Неточна цитата з Другого соборного послання св. ап. Петра 3: 5. Пор.: [Irm] Таи1тсz бо и5мъ сіе2 хотsщымъ, ћкw небесA [Irm]
[NoteNumber] 168 [NoteNumber] Парафраза Першої книги Мойсеєвої: Буття 1: 6. Пор.: [Irm] да бyдетъ тве1рдь посредЁ воды [Irm]
[NoteNumber] 169 [NoteNumber] Книга Псалмів 101 (102): 5.
[NoteNumber] 170 [NoteNumber] У творах Сковороди образ серця зринає понад тисячу разів [див.: Ушкалов Л. Творчість Григорія Сковороди крізь призму статистики // Ушкалов Л. Сковорода та інші. Причинки до історії української літератури. – Київ, 2007. – С. 82–83]. Загалом беручи, уся сковородинська антропологія засновується на понятті серця, що його можна потрактувати як “невидиму природу” психічного життя людини. Серце в Сковороди, як зазначав Дмитро Чижевський, є “корінь усього життя людини, вища сила, що стоїть поза межа- ми й душі, й духа, – шлях до ‘дійсної людини’ веде через ‘переображення душі в духа, а духа – в серце’” [Чижевський Д. Філософія Г. С. Сковороди / Підготовка тексту й переднє слово проф. Леоніда Ушкалова. – Харків, 2004. – С. 137]. Воно наділене тут божественними рисами, найперше, вогненністю (серце – це “душевна іскра”, scintilla animae) та неподільністю. Серце можна схарактеризувати і як думку, і як щось схоже на царину підсвідомого, і як найсвітлішу височінь, і як найтемнішу безодню. У людині Сковорода бачить, власне, два серця: чисте й нечисте, старе й нове, марнотне й вічне. Сковородинська наука про серце має такі основні джерела: 1) Біблія; 2) твори стародавніх поганських філософів (Платон, Арістотель, стоїки, Плотин, Філон, Прокл); 3) писання святих отців (Климент Олександрійський, Оріген, каппадокійці, Макарій Єгипетський, Августин, Діонісій Ареопагітський та інші); 4) схоластична традиція (Петро Ломбардський, Тома Аквінський та інші); 5) ренесансно-барокова емблематика. Сковороду зазвичай уважають чільним представником української “філософії (теології) серця”, що з’явилася ще на початку XVII ст. (Кирило Ставровецький) і розвинулась перегодом у творчості Миколи Гоголя, Пантелеймона Куліша, Памфіла Юркевича та інших.
[NoteNumber] 171 [NoteNumber] Парафраза Апокаліпсису 4: 11. Пор.: [Irm] ты2 є3си2 создaлъ всsчєскаz, и3 во1лею твое1ю сyть, и3 сотворє1на [Irm]
[NoteNumber] 172 [NoteNumber] Книга пророка Іоїля 2: 13.
[NoteNumber] 173 [NoteNumber] Євангелія від св. Матвія 11: 29.
[NoteNumber] 174 [NoteNumber] Неточна цитата з Послання св. ап. Павла до колосян 3: 5. Пор.: [Irm] Ўмертви1те ў2бо ќды вaшz [Irm].
[NoteNumber] 175 [NoteNumber] Послання св. ап. Павла до галатів 5: 17.
[NoteNumber] 176 [NoteNumber] Неточна цитата з Послання св. ап. Павла до ефесян 6: 12. Пор.: [Irm] нёсть нaша брaнь къ проти1ву кро1ви и3 пло1ти [Irm].
[NoteNumber] 177 [NoteNumber] Неточна цитата з Книги пророка Михея 7: 6. Пор.: [Irm] врази2 вси2 мyжу домaшніи є3гw [Irm]
[NoteNumber] 178 [NoteNumber] Книга Псалмів 90 (91): 13.
[NoteNumber] 179 [NoteNumber] Парафраза Першої книги Мойсеєвої: Буття 3: 15. Пор.: [Irm] то1й твою2 блюсти2 бyдетъ главY [Irm]
[NoteNumber] 180 [NoteNumber] Книга Псалмів 106 (107): 29.
[NoteNumber] 181 [NoteNumber] Неточна цитата з Євангелії від св. Марка 4: 41. Пор.: [Irm] кто2 ў2бо се1й є4сть, ћкw и3 вётръ и3 мо1ре послyшаютъ є3гw [Irm] Див. також: Євангелія від св. Матвія 8: 27; Євангелія від св. Луки 8: 25.
[NoteNumber] 182 [NoteNumber] Памва Беринда подав таке значення слова навклир: “стырник корабелный” [Беринда П. Лексікон славеноросскій и имен толкованіє. – Київ, 1627. – Ст. 438]. Тут ідеться про Христа. Пор. із казанням Лазаря Барановича, в якому той благав Христа: “…Вніиди в сердце моє, аки в корабль, и буди того управителем, да не потопит єго буря страстная…” [Баранович Л. Меч духовный. – Київ, 1666. – Арк. 150 (зв.)], або з молитовним звертанням до Спасителя: “…воздвигни же изрядныя и благовременныя вѣтры к благополучному плаванію, Кормчій им сам всегда…” [Могила П. Євхологіон, албо Молитвослов или Требник. – Київ, 1646. – С. 237 (друга пагін.)].
[NoteNumber] 183 [NoteNumber] Парафраза Книги Псалмів 106 (107): 26. Пор.: [Irm] восхо1дzтъ до небе1съ и3 низхо1дzтъ до бе1зднъ [Irm]. 
[NoteNumber] 184 [NoteNumber] Пор.: “Услыши глас мой болѣзненный” [Октоїх, сирѣчь Осмогласник. – Київ, 1739. – Арк. 14]. Образ сплячого в човні Христа не раз привертав увагу старих українських письменників [див., наприклад: Євангеліє учителноє. – Київ, 1637. – С. 386–387]. 
[NoteNumber] 185 [NoteNumber] Пор. покаянну тональність цієї пісні з тональністю молитви: “Бурею бѣд лютѣ колѣбаємаго твоєго раба, Владыко, и пучиною скорбій нынѣ потопляємаго к тихому пристанищу настави” [Могила П. Євхологіон, албо Молитвослов или Требник. – Київ, 1646. – С. 328 (третя пагін.)]. 
[NoteNumber] 186 [NoteNumber] Сковорода називає Петрою, тобто пристановищем, Христа. Загалом беручи, символ Петри у творах Сковороди посідає дуже важливе місце. Свого часу, розглядаючи сковородинську символіку, Володимир Ерн слушно писав: “…Сковорода пристрасно шукає скелі, Петри, берега, пристані… Цикл символів, особливо владних над думкою Сковороди, природно обертається довкола чільного символу ‘Петри’” [Эрн В. Ф. Григорий Саввич Сковорода. Жизнь и учение. – Москва, 1912. – С. 87]. Петра-камінь символізує і Бога, і душевний спокій, і Царство Небесне, і невидиму натуру. Цей сковородинський образ походить передусім з емблематики. Принаймні в діалозі «Разговор, называемый Алфавит, или Букварь мира» Сковорода змальовує скелю серед моря («In constantia quiesco») з амстердамської збірки «Symbola et emblemata» (1705). З другого боку, тут можна добачити й алюзію на молитовні тексти. Пор.: “Буря грѣховная одержит мя, Спасе, и уже нетерпя волненія, к тебѣ припадаю, єдиному Правителю, яко Петрови, руку ми простри человѣколюбія ти и спаси мя” [Могила П. Євхологіон, албо Молитвослов или Требник. – Київ, 1646. – С. 930]; “Яко пучина многа прегрѣшеній моих, Спасе, и лютѣ погружаюся согрѣшенми моими, даждь ми руку, яко Петрови, спаси мя, Боже, и помилуй мя” [Октоїх, сирѣчь Осмогласник. – Київ, 1739. – Арк. 13 (зв.)]. 
[NoteNumber] 187 [NoteNumber] Великий Бурлук – містечко на Харківщині, засноване в 90-х рр. XVII ст. Належало родині Донців-Захаржевських. Сковорода часто бував тут у 1780-х рр., гостюючи в Якова Михайловича Донця-Захаржевського, якому присвятив свій переклад трактату Плутарха «Про спокій душі» [див.: Ніженець А., Стогній І. Григорій Сковорода. Пам’ятні місця на Україні. – Київ, 1984. – С. 54–56].
[NoteNumber] 188 [NoteNumber] Сковорода цитує тут (трохи змінено) текст епіграми невідомого автора з «Палатинської антології» (ХІ, 51). Пор.: “Τῆς ὥρας ἀπόλαυε. παρακμάζει ταχὺ πάντα. / ἓν θέρος ἐξ ἐρίφου τρυχὺν ἔθηκε τράγον”.
[NoteNumber] 189 [NoteNumber] Пор. з приказкою: “Бородатий, як цап” [Франко, № 30932]. 
[NoteNumber] 190 [NoteNumber] Пор. із піснеспівом: “…отвержим житейскую, братіє, печаль” [див.: Могила П. Євхологіон, албо Молитвослов или Требник. – Київ, 1646. – С. 566]. 
[NoteNumber] 191 [NoteNumber] Слова “красна добротою”, очевидно, навіяні рядком Псалтиря: [Irm] Красе1нъ добро1тою пaче сынHвъ человёческихъ [Irm] (Книга Псалмів 44 (45): 3), або словами молитви: “…красный добротою паче всѣх человѣк” [Могила П. Євхологіон, албо Молитвослов или Требник. – Київ, 1646. – С. 23 (друга пагін.)]. Пор. також із приказкою: “Пісенька солодка, а коротка” [Франко, № 20411]. 
[NoteNumber] 192 [NoteNumber] Пор.: “…камѣнь бѣ образованієм самого Христа” [Туптало Д. Розыск о расколнической брынской вѣрѣ. – Київ, 1748. – Арк. 314 (зв.)].
[NoteNumber] 193 [NoteNumber] Це – звичний образ із ділянки барокових роздумів про смерть. Наприклад, у поезії Івана Максимовича «О смерти» є такий рядок: “Праведну мужу покой смерть, утѣшеніє…” [Максимович І. Алфавит собранный, риѳмами сложенный. – Чернігів, 1705. – Арк. 100 (зв.)]. 
[NoteNumber] 194 [NoteNumber] Епікур (гр. Ἐπίκουρος) (341–270 рр. до н. е.) – видатний давньогрецький філософ- атоміст. Сковородинський “концепт” “Епікур Христос” [про поширення в українській поезії XVII–XVIII ст. химерних метафор, званих “концептами”, див., зокрема: Radyszewśkyj R. Polskojęzyczna poezja ukraińska od końca XVI do początku XVIII wieku. – Kraków, 1996. – Cz. I. – S. 145–196], мабуть, має за джерело «Colloquia familiaria» Еразма Роттердамського (примірник цієї книги був у бібліотеці Харківського колегіуму [див.: Сумцов Н. Заметки о старопечатных книгах Харьковской духовной семинарии // Киевская старина. – 1888. – Т. XXI. – Июнь. – С. 89], і наш поет напевно її читав, з огляду на те, що він дуже шанував Роттердамця як взірцевого латиномовного письменника). За допомогою цього образу Сковорода пробує допасувати до Божого Об’явлення Епікурову сентенцію: “Благодареніе Богу, яко нужная сотвори легкостяжными, злостяжная же – ненужными”, – витлумачивши її в платонівському дусі [див.: Mytrowytch K. Elements platonociens de la philosophie de Skovoroda // Skovoroda philosophe ukrainien / Préf. de P. Pascal. – Paris, 1976. – P. 47] та нав’язуючись до cвого улюбленого поняття автаркія (гр. αὐτάρκεια – ‘самодостатність’). Образ Христа як “єврейського Епікура” корелює, наприклад, з окресленням Філона Олександрійського як “єврейського Платона”, що його подав у своєму філософському курсі Георгій Кониський [див.: Кониський Г. Загальна філософія, поділена на чотири відділи… // Кониський Г. Філософські твори: У 2 т. – Київ, 1990. – Т. 1. – С. 49–50]. 
[NoteNumber] 195 [NoteNumber] Харківське намісництво було відкрито 29 вересня 1780 р. 
[NoteNumber] 196 [NoteNumber] Сіннянський Покровський монастир розташовувався за 7 верст від села Сінне (тепер Богодухівського р-ну Харківської обл.). Його ігуменом був на ту пору родич Сковороди Юстин Звіряка [див.: Махновець Л. Григорій Сковорода. Біографія. – Київ, 1972. – С. 233; Ранюк Ю. Слідами Сковороди (З біографії філософа) // Прапор. – 1989. – № 2. – С. 139– 143].
[NoteNumber] 197 [NoteNumber] 
[NoteNumber] 198 [NoteNumber] 
[NoteNumber] 199 [NoteNumber] 