
[Number] 1 [Number] Видіння долини Сіон. Що сталося з тобою тепер, що всі пішли на дахи марно? 
[Number] 2 [Number] Місто наповнилося крикунами. Твої ранені — не ранені мечем, і твої мертві — не мертві від бою. 
[Number] 3 [Number] Усі твої володарі втекли, і полонені є жорстоко зв’язані, а ті з-поміж тебе, які сильні, далеко втекли. 
[Number] 4 [Number] Через це я сказав: Залиште мене, гірко плакатиму, не намагайтеся мене потішити за знищення дочки мого роду! 
[Number] 5 [Number] Адже день тривоги, знищення, потоптання й омани від Господа Саваота в долині Сіон! Блукають від малого аж до великого, блукають на горах. 
[Number] 6 [Number] Еламці ж взяли сагайдаки, люди — вершники на конях і збір полку.
[Enter]
[Number] 7 [Number] І станеться, що твої вибрані долини наповняться колісницями, а кіннотники заб’ють твої двері. 
[Number] 8 [Number] І відкриють брами Юди, поглянуть у той день у вибрані доми міста 
[Number] 9 [Number] і викриють сховане по будівлях укріплення Давида. І їх побачать, бо їх багато, і побачать, що відвернули воду старої купелі до міста, 
[Number] 10 [Number] і що знищили доми Єрусалима для укріплення муру міста. 
[Number] 11 [Number] І ви зробили собі воду поміж двома мурами всередині старої купелі, і не поглянули на Того, Хто від початку її зробив, і не бачите Того, Хто її створив.
[Enter]
[Number] 12 [Number] І прикликав Господь Саваот у той день плач, ридання, оголення та підв’язування мішковиною, 
[Number] 13 [Number] вони ж раділи і веселились, ріжучи телят і приносячи в жертву овець, щоб їсти м’ясо і пити вино, кажучи: Їжмо і пиймо, бо завтра помремо! 
[Number] 14 [Number] І це — відкрите у вухах Господа Саваота, бо вам не буде прощений цей гріх, аж доки не помрете.
[Enter]
[Number] 15 [Number] Так говорить Господь Саваот. Іди до священицької кімнати, до економа Сомни, і скажи йому: 
[Number] 16 [Number] Чого ти тут і що тобі тут, чому тут ти витесав собі пам’ятник і зробив собі гробницю на високому місці, і розписав собі помешкання в камені? 
[Number] 17 [Number] Ось Господь Саваот прожене, вигубить чоловіка і забере твій одяг 
[Number] 18 [Number] і твій славний вінець, і кине тебе до великої та безмірної країни, і там помреш. І поставить твою гарну колісницю на безчестя і дім твого володаря на потоптання, 
[Number] 19 [Number] і будеш усунений від твого управління і від своєї посади.
[Enter]
[Number] 20 [Number] І станеться, що в той день Я покличу Мого раба Еліякима, сина Хелкії, 
[Number] 21 [Number] одягну його у твій одяг і дам йому твій вінець, владу і твоє управління передам йому в руки, і він буде, як батько для тих, які живуть у Єрусалимі, і для тих, які живуть у племені Юди. 
[Number] 22 [Number] І дам йому славу Давида, і він володітиме, і не буде противника. 
[Number] 23 [Number] І поставлю його володарем на вірному місці, і він буде на престолі слави дому його батька. 
[Number] 24 [Number] І на нього буде надіятися всякий славний в домі його батька, від малого аж до великого, і будуть залежні від нього. 
[Number] 25 [Number] У той день так говорить Господь Саваот: Похитнеться чоловік, який непорушно стоїть на вірному місці, і впаде, і буде забрана та слава, що на ньому, бо так сказав Господь!