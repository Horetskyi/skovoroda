[Center] Здрастуй, мій Михайле, багатший за царів усього світу, вільніший, ніж сатрапи, найбезпечніший у [своєму] спокої!
[Indent] Ти сьогодні не прийшов до школи, і я страшенно сумував за тобою. О, хоч би не справдилось те, що я підозрюю! Боюсь, чи не захворів ти в цей нездоровий час, чого нехай не буде з милості Христа. Тому повідом нас [Italic]найближчим часом[Italic], що з тобою. Наш Яшко вже сміється й бавиться, ніби [Italic]ластівка[Italic], провіщаючи весну. Але в школу він не піде, доки не справлять йому доброго взуття. Бо його [Italic]лихоманка[Italic], між іншим, викликана й тим, що він до цього часу ходив у поганому [Italic]взутті[Italic]. Ми з великим задоволенням потурбуємось про це заради тих, кого по-справжньому любимо й повинні любити. Якщо ти здоровий, ощаслив мене, о мій найдорожчий. Твій Григорій С[авич].

[Indent] Здоровий хлібороб щасливіший від хворого царя. Ні, він кращий навіть від здорового царя.