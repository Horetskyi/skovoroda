
[Number] 1 [Number] А Господь сказав Мойсеєві: Зараз побачиш, що зроблю фараонові, бо він, примушений сильною рукою, відпустить їх, — примушений високою рукою, вижене їх зі своєї землі. 
[Number] 2 [Number] І Бог промовив до Мойсея, і сказав йому: Я — Господь! 
[Number] 3 [Number] Я з’являвся Авраамові, Ісаакові та Якову, будучи їхнім Богом, але Свого Імені — Господь — Я їм не об’явив. 
[Number] 4 [Number] Я уклав Мій завіт з ними, щоб дати їм землю ханаанців — землю, на якій вони тимчасово поселилися, на котрій перебували як чужинці. 
[Number] 5 [Number] І Я почув стогін Ізраїльських синів, оскільки єгиптяни їх гнітили, і Я пригадав ваш завіт. 
[Number] 6 [Number] Іди і скажи Ізраїльським синам, промовляючи: Я — Господь! Я виведу вас з-під влади єгиптян, і визволю вас із рабства, — викуплю вас високою рукою і великим судом; 
[Number] 7 [Number] і візьму Я вас Собі за Мій народ, і буду вам Богом, і ви пізнаєте, що Я — Господь, Бог ваш, Який вивів вас з-під насильства єгиптян. 
[Number] 8 [Number] І введу вас у землю, щодо якої простягнув Свою руку, що дам її Авраамові, Ісаакові та Якову, і дам її вам у спадщину. Я — Господь. 
[Number] 9 [Number] Так промовляв Мойсей до Ізраїльських синів, але вони не прислухалися до слів Мойсея через малодушність і через гнітючу працю. 
[Number] 10 [Number] Тож Господь сказав Мойсеєві, промовляючи: 
[Number] 11 [Number] Увійди і скажи фараонові, єгипетському цареві, нехай він відпустить Ізраїльських синів зі своєї землі. 
[Number] 12 [Number] І заговорив Мойсей в присутності Господа, кажучи: Ось сини Ізраїля не послухали мене, то як же послухає мене фараон? Я ж не є красномовним. 
[Number] 13 [Number] І промовив Господь до Мойсея і Аарона, і дав їм наказ для фараона, єгипетського царя, щоб відпустив Ізраїльських синів з Єгипетської землі. 
[Number] 14 [Number] А це — родоначальники їхніх родин по батьківській лінії. Сини Рувима, первородного Ізраїля: Енох і Фаллус, Асрон і Хармі; це — Рувимові родини. 
[Number] 15 [Number] А сини Симеона: Ємуїл, Ямін, Оад, Яхін, Саар і Саул, який від фінікійки; це — роди по батьківській лінії Симеонових синів. 
[Number] 16 [Number] А це імена синів Левія за їхніми родами: Ґедсон, Каат і Мерарі; років життя Левія — сто тридцять сім. 
[Number] 17 [Number] А це — сини Ґедсона: Ловені й Семеї — їхні роди по батьківській лінії. 
[Number] 18 [Number] А сини Каата — Амрам і Ісаар, Хеврон і Озіїл; вік життя Каата — сто тридцять років. 
[Number] 19 [Number] А сини Мерарі — Моолі та Омусі. Це — родини Левія за їхніми родами по батьківській лінії. 
[Number] 20 [Number] Амрам узяв собі за дружину Йохавед, дочку брата свого батька, і вона народила йому Аарона, Мойсея, і Маріам — їхню сестру; вік життя Амрама — сто тридцять шість років. 
[Number] 21 [Number] А сини Ісаара — Коре, Нафеґ і Зехрі. 
[Number] 22 [Number] А сини Озіїла — Місаїл, Елісафан і Сетрі. 
[Number] 23 [Number] Аарон же взяв собі за дружину Елісаву, дочку Амінадава, сестру Наассона, і вона народила йому Надава, Авіуда, Елеазара та Ітамара. 
[Number] 24 [Number] Сини ж Коре — Асир, Елкана і Авіасаф; це — родини Коре. 
[Number] 25 [Number] А Елеазар, син Аарона, взяв собі за жінку одну з дочок Футіїла, і вона народила йому Фінееса. Це — старійшини родів по батьківській лінії левітів за своїми поколіннями. 
[Number] 26 [Number] Це — Аарон і Мойсей, яким Бог сказав вивести Ізраїльських синів з Єгипетської землі за їхніми військовими підрозділами. 
[Number] 27 [Number] Це ті, хто говорив до фараона, єгипетського царя, і вони вивели Ізраїльських синів з Єгипту: це — Мойсей і Аарон. 
[Number] 28 [Number] Того дня, коли Господь промовляв до Мойсея в Єгипетській землі, 
[Number] 29 [Number] Господь звернувся до Мойсея, кажучи: Я — Господь! Перекажи фараонові, єгипетському цареві, те, що Я говорю тобі. 
[Number] 30 [Number] А Мойсей сказав у присутності Господа: Ось я заїка, то як же послухає мене фараон?