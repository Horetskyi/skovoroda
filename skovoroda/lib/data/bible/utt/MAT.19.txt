
[Number] 1 [Number]   Після того, як Ісус закінчив ці слова, Він вийшов з Галилеї і прибув до юдейських околиць, що за Йорданом.
[Enter]
[Number] 2 [Number]  За Ним пішло багато людей, і Він оздоровив їх там.
[Enter]
[Enter]
[Number] 3 [Number]  Підійшли до Нього фарисеї і, випробовуючи Його, запитали: Чи годиться чоловікові розлучатися зі своєю дружиною з будь-якої причини?
[Enter]
[Number] 4 [Number]  А Він у відповідь сказав: Хіба не читали ви, що Творець на початку створив їх чоловіком і жінкою?
[Enter]
[Number] 5 [Number]  І сказав: Тому залишить чоловік батька й матір і пристане до своєї жінки, і обоє будуть одним тілом.
[Enter]
[Number] 6 [Number]  То вже буде не два, а одне тіло. Отже, що Бог поєднав, людина хай не розлучає.
[Enter]
[Number] 7 [Number]  Кажуть Йому: А чому ж Мойсей звелів дати листа про розлучення і її відпустити?
[Enter]
[Number] 8 [Number] Він каже їм: Мойсей через вашу жорстокість дозволив вам розлучатися з вашими дружинами, але спочатку так не було.
[Enter]
[Number] 9 [Number]  Кажу ж вам, що кожен, хто розлучається зі своєю дружиною, — за винятком випадку, спричиненого розпустою, — і одружується з іншою, чинить перелюб, [і хто одружується з розлученою, чинить перелюб].
[Enter]
[Number] 10 [Number]  Його учні кажуть Йому: Коли така справа чоловіка з жінкою, то краще не одружуватися.
[Enter]
[Number] 11 [Number] Він же сказав їм: Не всі розуміють це слово, а лише ті, кому дано.
[Enter]
[Number] 12 [Number] Бо є євнухи, які такими народилися з лона матері; є євнухи, яких оскопили люди, і є євнухи, які задля Царства Небесного оскопили самі себе. Хто може збагнути, нехай збагне.
[Enter]
[Enter]
[Number] 13 [Number]   Тоді привели до нього дітей, щоб руки поклав на них і помолився, а учні заборонили їм.
[Enter]
[Number] 14 [Number]  Та Ісус сказав: Облиште дітей і не забороняйте їм приходити до Мене, бо для таких є Царство Небесне.
[Enter]
[Number] 15 [Number]  І, поклавши на них руки, Він пішов звідти.
[Enter]
[Enter]
[Number] 16 [Number]  І ось один, підійшовши, сказав Йому: Учителю [добрий], що доброго я маю робити, аби мати вічне життя?
[Enter]
[Number] 17 [Number] Ісус сказав йому: Чому питаєш Мене про добре? Добрий тільки Один Бог. Як хочеш увійти до життя, дотримуйся заповідей.
[Enter]
[Number] 18 [Number]  Той питає Його: Яких? Ісус відповів: Не вбивай, не чини перелюбу, не кради, не свідчи неправдиво,
[Enter]
[Number] 19 [Number]  шануй батька та матір і люби ближнього свого, як самого себе.
[Enter]
[Number] 20 [Number] Каже Йому юнак: Це все зберіг я [змалку], чого ще мені бракує?
[Enter]
[Number] 21 [Number]  Ісус відповів йому: Якщо хочеш бути досконалим, піди та продай своє майно, роздай бідним і матимеш скарб на небесах, а тоді приходь і йди за Мною.
[Enter]
[Number] 22 [Number] Почувши ці слова, юнак із сумом відійшов, бо мав великі маєтки.
[Enter]
[Number] 23 [Number]   А Ісус сказав Своїм учням: Запевняю вас, що важко багатому ввійти в Царство Небесне.
[Enter]
[Number] 24 [Number] І ще додам: легше верблюдові пройти через вушко голки, ніж багатому ввійти в Царство Боже.
[Enter]
[Number] 25 [Number]  Почувши це, учні дуже здивувалися і сказали: То хто ж тоді може спастися?
[Enter]
[Number] 26 [Number]  Поглянувши на них, Ісус промовив: Для людей це неможливо, а для Бога все можливе.
[Enter]
[Enter]
[Number] 27 [Number]  Тоді Петро, звернувшись до Нього, сказав: Ось ми залишили все й пішли за Тобою, то що нам буде?
[Enter]
[Number] 28 [Number]  А Ісус відказав: Запевняю вас, що ви, які пішли за Мною, у новому бутті, коли сяде Син Людський на престолі Сво��ї слави, сядете й ви на дванадцятьох престолах, щоб судити дванадцять племен Ізраїля.
[Enter]
[Number] 29 [Number]  І кожний, хто задля Мого Імені залишить дім або братів, або сестер, або батька, або матір, [або дружину], або дітей, або поля, той отримає в сто разів більше і матиме у спадок вічне життя.
[Enter]
[Number] 30 [Number]  Багато перших будуть останніми, а останні — першими.