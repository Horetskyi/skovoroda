
[Number] 1 [Number] Відтак Авраам взяв собі жінку на ім’я Хетура. 
[Number] 2 [Number] Вона йому народила Земврана, Єксана, Мадана, Мадіяма, Єсвока і Сове. 
[Number] 3 [Number] А Єксан породив Савана, Темана і Дедана. Сини ж Дедана були: Раґуїл, Навдеїл, Ассуріїм, Латусіїм і Лоомім. 
[Number] 4 [Number] Сини ж Мадіяма — Ґефар, Афер, Енох, Авіра і Елраґа. Усі вони були синами Хетури.
[Enter]
[Number] 5 [Number] Усі свої маєтки Авраам віддав Ісаакові, своєму синові, 
[Number] 6 [Number] а синам своїх наложниць ще за свого життя Авраам дав дарунки і відіслав їх від свого сина Ісаака на схід — до східної землі.
[Enter]
[Number] 7 [Number] Днів же життя Авраама, які прожив, — сто сімдесят п’ять років. 
[Number] 8 [Number] Авраам відійшов — помер у добрій старості; у повноті віку, будучи старцем, він приєднався до свого народу. 
[Number] 9 [Number] Ісаак та Ізмаїл, його сини, поховали його в подвійній печері на полі Ефрона Саарського, хета, що напроти Мамврії, — 
[Number] 10 [Number] на полі, у печері, яку придбав Авраам у Хетових синів. Там поховали Авраама і його жінку Сарру. 
[Number] 11 [Number] Сталося ж, що після смерті Авраама поблагословив Бог його сина Ісаака. Й Ісаак поселився біля Криниці видіння.
[Enter]
[Number] 12 [Number] Ось родовід Ізмаїла, Авраамового сина, якого народила Авраамові Агар, рабиня Сарри, 
[Number] 13 [Number] ось імена синів Ізмаїлових за іменами його родів: Навайот, первенець Ізмаїла, і Кидар, Навдеїл, Массам, 
[Number] 14 [Number] Масма, Ідума, Масси, 
[Number] 15 [Number] Ходдад, Теман, Єтур, Нафес і Кедма. 
[Number] 16 [Number] Це — сини Ізмаїла, це їхні імена за місцем їхнього проживання та їхнього поселення. Дванадцять володарів — за своїми народами. 
[Number] 17 [Number] Сто тридцять сім років — ось вік життя Ізмаїла. І відійшов — помер і приєднався до свого роду. 
[Number] 18 [Number] Проживав він від Евілата аж до Сура, що є напроти Єгипту, як іти до ассирійців, — поселився напроти всіх своїх братів.
[Enter]
[Number] 19 [Number] А ось родовід Ісаака, Авраамового сина: Авраам породив Ісаака. 
[Number] 20 [Number] Ісаак був сорокалітнім, коли взяв собі за дружину Ревеку, дочку Ватуїла-сирійця з Месопотамії, сестру Лавана-сирійця. 
[Number] 21 [Number] І молився Ісаак до Господа за Ревеку, свою дружину, бо вона була неплідна. Бог вислухав його, і його дружина Ревека завагітніла. 
[Number] 22 [Number] Борсалися ж діти в ній. Тож сказала: Якщо так має бути зі мною, навіщо це мені? І пішла запитати в Господа. 
[Number] 23 [Number] А Господь їй сказав: У твоєму лоні є два народи, і два народи розділяться вже у твоєму лоні; та один народ візьме верх над другим народом: старший буде служити молодшому. 
[Number] 24 [Number] І настав час їй родити, і ось в її лоні були близнята. 
[Number] 25 [Number] З’явився син, первенець — рудий, увесь волохатий, наче кожух. Тож дано йому ім’я — Ісав. 
[Number] 26 [Number] А відтак з’явився його брат, і своєю рукою тримався за п’яту Ісава. І дано йому ім’я — Яків. Ісаакові було шістдесят років, коли їх народила Ревека.
[Enter]
[Number] 27 [Number] Хлопці виросли. Ісав був людиною поля: умів полювати. А Яків — людиною нелукавою, він перебував удома. 
[Number] 28 [Number] Ісаак полюбив Ісава, бо його здобич — це його пожива. Ревека ж любила Якова. 
[Number] 29 [Number] Якось зварив Яків страву. А Ісав прийшов з поля зовсім знесилений. 
[Number] 30 [Number] І сказав Ісав до Якова: Дай мені попоїсти цієї червоної страви, бо я заморився. Через це й дано йому прізвисько — Едом. 
[Number] 31 [Number] А Яків сказав Ісаву: Віддай мені сьогодні своє первородство! 
[Number] 32 [Number] А Ісав відповів: Ось я вмираю — то навіщо мені те первородство? 
[Number] 33 [Number] І сказав йому Яків: Поклянися мені сьогодні. І той поклявся йому. Тож продав Ісав первородство Якову. 
[Number] 34 [Number] А Яків дав Ісавові хліба та страву із сочевиці. Той з’їв і випив, і підвівшись, відійшов. Тож знехтував Ісав первородством.