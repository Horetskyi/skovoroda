
[Number] 1 [Number] Ханаанський цар Араду, який жив біля пустелі, почув, що Ізраїль пішов дорогою Атарім, і вступив у війну з Ізраїлем, і він узяв декого з них у полон. 
[Number] 2 [Number] Тоді Ізраїль дав клятву Господу, і сказав: Якщо передаси цей народ мені в руки, то його та його міста зроблю закляттям на знищення. 
[Number] 3 [Number] І вислухав Господь голос Ізраїля, і передав ханаанців у його руки, і їх та їхні міста він зробив закляттям. І назвали те місце: Закляття. 
[Number] 4 [Number] Далі вони, вирушивши від гори Ор, дорогою Червоного моря обійшли землю Едому. Та народ виявив малодушність у дорозі. 
[Number] 5 [Number] І народ почав нарікати на Бога і на Мойсея, кажучи: Навіщо ти вивів нас з Є��ипту, щоб ми загинули в пустелі? Адже тут немає ні хліба, ні води, а цей нікчемний хліб набрид нашій душі. 
[Number] 6 [Number] І Господь послав на народ смертоносних зміїв, які кусали народ, і багато людей з ізраїльських синів померло. 
[Number] 7 [Number] І тоді народ, прийшовши до Мойсея, сказав: Згрішили ми, бо нарікали на Господа і на тебе! Помолися ж до Господа, і нехай Він забере від нас зміїв! І Мойсей помолився до Господа за народ. 
[Number] 8 [Number] А Господь сказав Мойсеєві: Зроби собі змія і вистав його на жердині як знак. І буде, що коли вкусить змій людину, то кожний вкушений, поглянувши на нього, житиме. 
[Number] 9 [Number] І Мойсей зробив мідного змія, і встановив його на жердині як знак; і було, коли змій кусав людину, а та подивилася на мідного змія, то залишалася живою. 
[Number] 10 [Number] Ізраїльські сини вирушили далі й отаборилися в Овоті. 
[Number] 11 [Number] З Овота вони відправилися й отаборилися в Ахелґаї, з другої сторони пустелі, що напроти Моава, — на схід сонця. 
[Number] 12 [Number] Звідти вони рушили й отаборилися в долині Заред. 
[Number] 13 [Number] А звідти вийшли й отаборилися на другому боці Арнону — в пустелі, що підходить до кордонів аморейців, оскільки Арнон — границя Моава, — між Моавом та між Амореєм. 
[Number] 14 [Number] Тому і говориться в книзі Господньої війни: Запалив Зоова, і струмки Арнона, 
[Number] 15 [Number] і поставив струмки, щоб мешкав Ір, і лежить біля границь Моава. 
[Number] 16 [Number] А звідти видніється Криниця. Це — Криниця, про яку сказав Господь Мойсеєві: Збери народ, і Я дам їм води напитися. 
[Number] 17 [Number] Тоді заспівав Ізраїль ось цю пісню біля Криниці: Починайте співати про неї! 
[Number] 18 [Number] Криницю викопали володарі, — в камені прорубали її царі народів у своєму царстві, коли вони володіли ними! А від Криниці вони подалися до Мантанаїна, 
[Number] 19 [Number] від Мантанаїна — до Нааліїла, від Нааліїла — до Вамота. 
[Number] 20 [Number] А від Вамота — до долини, що є на рівнині Моава, з вершини Тесаної слелі, зверненого в бік пустелі. 
[Number] 21 [Number] Тоді Мойсей послав послів до Сеона, аморейського царя, з мирними словами, кажучи: 
[Number] 22 [Number] Ми пройдемо через твою землю. Підемо дорогою, не звернемо ні на поле, ні на виноградники, не будемо пити води з твоєї криниці. Дорогою царською підемо, доки не перейдемо твої володіння. 
[Number] 23 [Number] Та Сеон не дозволив Ізраїлеві перейти через свої кордони. Сеон зібрав увесь свій народ, виступив і вишикувався до бою з Ізраїлем у пустелі, — він прибув до Ясси, і вишикувався до бою з Ізраїлем. 
[Number] 24 [Number] Та Ізраїль розгромив його вістрям меча, і повністю заволодів його землею від Арнона до Явока, аж до синів Аммана, бо Язер — це кордон амманових синів. 
[Number] 25 [Number] Ізраїль захопив усі ці міста, і поселився Ізраїль в усіх містах аморейців, у Есевоні та в усіх прилягаючих до нього поселеннях. 
[Number] 26 [Number] Адже Есевон — це місто Сеона, царя аморейців, — він раніше воював проти царя Моава, і взяв усю його землю від Ароіра до Арнона. 
[Number] 27 [Number] Через це кажуть ті, хто говорить загадками: Приходьте до Есевона, щоби було збудоване і облаштоване місто Сеона. 
[Number] 28 [Number] Бо вогонь вийшов з Есевона, полум’я — з міста Сеона. І він пожер усе аж до Моава, і поглинув стовпи Арнона. 
[Number] 29 [Number] Горе тобі, Моаве! Ти загинув, народе Хамоса! Віддані їхні сини, щоб врятуватися, а їхні дочки — полонянки царя аморейців — Сеона. 
[Number] 30 [Number] І їхні нащадки загинуть — від Есевона до Девона, і жінки ще далі розпалили вогонь проти Моава. 
[Number] 31 [Number] Тож Ізраїль оселився в усіх містах аморейців. І тоді Ізраїль заселив усі міста аморейців. 
[Number] 32 [Number] І послав Мойсей, щоб оглянули Язир; і взяли його та його поселення, і вигнали аморейця, який перебував там. 
[Number] 33 [Number] Повернувшись, вони пішли дорогою до Васана. А Оґ, цар васанський, і весь його народ вийшли їм назустріч, на війну — до Едраїна. 
[Number] 34 [Number] Та Господь сказав Мойсеєві: Не бійся його, бо у твої руки передав Я його і весь його народ, і всю його землю, і вчиниш з ним так, як зробив ти Сеонові — цареві аморейців, який жив у Есевоні. 
[Number] 35 [Number] І він побив його та його синів, і весь його народ, — аж не залишилося жодного живого. І вони заволоділи їхньою землею.