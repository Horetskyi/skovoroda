(на текст: "[Italic]уподоблю його мужеві мудрому, що поставив хату свою на камені[Italic]"⁷⁶; "хто зійде на гору Господню?"⁷⁷) [Center]

[MainSection]
Хто серцем чистий і душею –
Непотрібен для нього і панцер,
Непотрібен і шлем,
Непотрібна йому й війна.
Непорочність – ото його зброя,
І невинність – ото його алмазна стіна,
А щитом, мечем і шлемом йому сам Бог.

О світе, світе безпорадний!
Ти надієшся на царів,
Ти думаєш, що ото вже твердий берег – 
Але вихор розвіє ту куряву⁷⁸.
Непорочність – ось тобі тверда охорона.
І невинність – от небесний двір.
Туди лети, там і спочинеш.

Оця кріпость свята вже бомб не боїться,
Ні стріл клеветничих,
І хитрих мін не страшиться;
Завжди вона ціла і не може згоріти,
Непорочність – ото камінь адамант,
І невинність – ото свята кріпость.
Туди лети, там і спочинеш.

В сім граді й ворогів люблять,
Добром воздають і ворогам,
Не жаліють здоров’я для других,
А не тільки добрі для них.
Де ж він – стільки прекрасний град?
Сам ти той град, коли виженеш отруту геть з душі;
Сам ти Святому Духу храм і град.
[MainSection]
