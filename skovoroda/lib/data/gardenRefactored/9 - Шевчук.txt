[Italic]Святому Духу. Із цього: "Добрий дух твій нехай попровадить мене по рівній землі"[Italic]²³. [Italic]"Тож зійдімо і змішаймо там їхні мови, щоб не розуміли вони мови один одного"[Italic]²⁴.

[MainSection]
Свій смисл усяка голова трима,
А серце всяке — свою любов,
В думках одного у людей нема,
У вівцях, козах хтось смак знайшов.
Мені ж свобода лиш одна вабна
І безпечальна, препроста путь,
В житті це мірка є основна,
З'єднає коло циркуль отут.

Святий мій Боже і віків творець,
Стверди, що клав був ти на скрижаль,
Нехай потягне з кінця в кінець
Наш світ, як тягнуть магніти сталь.
Коли неправо бачить десь око,
Навчи хуткіше, отче ти мій,
Людей ти бачиш, сидиш високо, —
Думок даремних в них різнобій.

Один на східний, той — вечірній край
Пливуть по щастя з усіх вітрил,
Той у північнім краю уздрів рай,
На південь інший шлях свій відкрив.
Один та й каже: "Онде хтось косить"²⁵,
А інший мовить: "Мабуть, стриже".
А цей: "У воза п'ять коліс", — голосить.
Скажи: який біс мислі січе?
[MainSection]

[Center] Кінець