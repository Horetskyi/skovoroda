
[Number] 1 [Number] Блаженний чоловік, який не спотикнувся своїми устами і не був пронизаний болем гріхів. 
[Number] 2 [Number] Блаженний той, кого не оскаржила його душа, і який не відпав від своєї надії.
[Enter]
[Number] 3 [Number] Багатство не добре для дріб’язкового чоловіка, і навіщо майно для заздрісної людини? 
[Number] 4 [Number] Хто збирає зі своєї душі, збирає для інших й інші годуватимуться його благами. 
[Number] 5 [Number] Хто собі поганий, до кого буде добрий? І він не розвеселиться своїм маєтком. 
[Number] 6 [Number] Немає гіршого від того, хто собі заздрить, і це — віддача за його зло. 
[Number] 7 [Number] І як він робить добро, робить несвідомо, і вкінці виказує свою злобу. 
[Number] 8 [Number] Поганий, що заздрить оком, відвертає обличчя і нехтує душами. 
[Number] 9 [Number] Око захланного не насичується частиною, і погана неправедність висушує душу. 
[Number] 10 [Number] Погане око заздрить хлібу, і воно скупе щодо свого столу.
[Enter]
[Number] 11 [Number] Дитино, як маєш, чини собі добро і праведно принось Господу жертви. 
[Number] 12 [Number] Згадай, що смерть не бариться, і завіт аду тобі не показано. 
[Number] 13 [Number] Раніше, ніж ти помреш, чини добро другові та згідно з твоєю силою простягни і дай йому. 
[Number] 14 [Number] Щоб ти не був позбавлений доброго дня, і нехай не мине тебе частина доброго бажання. 
[Number] 15 [Number] Хіба не іншому залишиш твою працю і твої труди на поділ за жеребом? 
[Number] 16 [Number] Дай, візьми і обмани твою душу, бо в аді немає пошуку за насолодою. 
[Number] 17 [Number] Будь-яке тіло старіє, як одяг, бо завіт від віку: Неодмінно помреш! 
[Number] 18 [Number] Як молодий листок на крислатому дереві — один упаде, а інший росте, так рід тіла і крові — один вмирає, а інший народжується. 
[Number] 19 [Number] Кожне діло, що гниє, пропадає, і хто його чинить, загине з ним.
[Enter]
[Number] 20 [Number] Блаженний чоловік, який навчається премудрості та який роздумує у своєму розумі. 
[Number] 21 [Number] Хто роздумує над своїми дорогами у своєму серці, той у своїх скритих буде розумний. 
[Number] 22 [Number] Вийди за нею, як той, хто слідкує, і засідай на її дорогах. 
[Number] 23 [Number] Хто заглядає крізь її вікна, той слухатиме при її дверях. 
[Number] 24 [Number] Хто мешкає поблизу її хати, той заб’є кілок в її стіни, 
[Number] 25 [Number] поставить своє шатро поблизу її руки й замешкає в житлі доброти, 
[Number] 26 [Number] покладе своїх дітей в її сховищах і замешкає під її галуззям, 
[Number] 27 [Number] захищений буде нею від спеки і поселиться в її славі.