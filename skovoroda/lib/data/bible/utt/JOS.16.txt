
[Number] 1 [Number] Границі синів Йосифа були від Йордану поблизу Єрихону зі сходу, а від Єрихона границя піде до гір пустелі, до Ветиля Лузи, 
[Number] 2 [Number] підійметься до Ветиля і перейде до околиць Хатароті, 
[Number] 3 [Number] й перейде до моря до околиць Апталіма, аж до околиць Веторона нижнього, і її закінчення буде біля моря. 
[Number] 4 [Number] Це успадкували сини Йосифа — Єфрем та Манасія. 
[Number] 5 [Number] Границі синів Єфрема за їхніми родами були: границі їхнього спадку були від сходу Атарота і Ерока аж до верхнього Веторона і Ґазари. 
[Number] 6 [Number] А біля моря границі перейдуть до Ікасмона з півночі Терми, далі границя піде на схід до Тинаси та Селиса і перейде зі сходу до Янока, 
[Number] 7 [Number] до Маха, Атарота і їхніх поселень, піде до Єрихона і перейде до Йордану. 
[Number] 8 [Number] А від Тафи границі підуть до моря до Хелкани, і їхнє закінчення буде біля моря. Це — спадок племені Єфрема за їхніми родами. 
[Number] 9 [Number] Міста, виділені синам Єфрема, були посеред спадку синів Манасії, усі міста і їхні поселення. 
[Number] 10 [Number] Та Єфрем не вигубив Ханаанця, який жив у Ґазері, і Ханаанець залишився жити посеред племені Єфрема аж до цього дня, доки не прийшов фараон, єгипетський цар, — він взяв його і спалив його вогнем. Вони вигубили ханаанців, ферезейців і тих, хто жив у Ґазері, а саме місто фараон дав у придане своїй дочці.