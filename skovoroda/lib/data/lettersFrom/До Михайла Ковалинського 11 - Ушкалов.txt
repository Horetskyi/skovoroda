Коли щастя життя, ти питаєш, у кожному з нас,
[Tab2] То чому ж тоді мало людей, що його досягають?
Це тому, я кажу, що не вміють керувати своєю душею,
[Tab2] Це тому, що не вчаться вони переборювать власні [Italic]пориви[Italic].
Як стежками зміїстими, через могили й рови
[Tab2] Мчить недосвідчений вершник, коневі не давши ради,
Морем і сушею, мчить через стріли й вогонь
[Tab2] Той, хто не годен розумом душу свою скерувати.
Що ж нам робити тоді? Читати священні книжки,
[Tab2] Ті, що очищують душу і вчать керувать почуттями.
Це треба не просто знати, це втілити слід у життя.
[Tab2] Тепер ти новак, та вчинками станеш із часом воїном.
З воїнів цих виходить і дивний отой володар,
[Tab2] Яким був і сам Христос, і всі, хто навчались у нього⁷⁷.

[Center] Найдорожчий Михайле!
[Indent] Чи добре я використав час, розпочавши сьогодні бесіду з тобою такими словами? Думаю, непогано.
[Right] Твій Григор[ій] Сав[ич].

Пізнай, що я маю на думці під “добрим життям”.
[Tab2] Покинь геть усе, звернувши туди своє серце.
Всім серцем тримайсь настанови, слідкуй за словами Бога:
[Tab2] О сину мій, сине! Віддай мені серце своє!
Віддай мені серце цілком; коли ж віддаси хоч частину
[Tab2] Ти світові серця свого, то я не візьму твого серця.
Щасливий, хто знає багато про добре життя,
[Tab2] Та ще щасливіший, хто зміг скористатися з нього.
Не досить-бо мати в запасі здорові харчі і напій,
[Tab2] Тоді, як відчути весь смак тобі заважає хвороба.
Не досить-бо дневі сповнитись світлого сонця сяєвом,
[Tab2] Тоді, коли розуму світло в твоїй голові затьмарене.
Лінощі наші вперті породжують всякі прагнення,
[Tab2] На кораблях і квадригах рушаємо ми за щастям,
Тільки ж усе, чого прагнеш, у тебе весь час під рукою,
[Tab2] Все, чого прагнеш, друже, шукай всередині себе:
Якщо задоволений долею, – ось пожаданий спокій.
[Tab2] Не той чоловік щасливий, хто кращого ще бажає,
А той, хто вдоволений тим, що зараз у нього є.
[Center] Якщо тобі…⁷⁸