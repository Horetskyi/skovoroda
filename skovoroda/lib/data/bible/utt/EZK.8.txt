
[Number] 1 [Number] І сталося, що в шостий рік, у п’ятому місяці, на п’ятий день місяця я сидів у домі, а старійшини Юди сиділи переді мною, і на мені була Господня рука, 
[Number] 2 [Number] і я побачив, і ось подоба людини: від його стегон і до долу — вогонь, а від його стегон вгору, як вигляд бурштину. 
[Number] 3 [Number] Він простягнув подобу руки і взяв мене за мій чуб, і взяв мене дух посеред землі й посеред неба, і повів мене до Єрусалима в Божому видінні, до входу в браму, що виходила на північ, де був стовп купця. 
[Number] 4 [Number] І ось там була слава Господа, Бога Ізраїля, згідно з видінням, яке я бачив на рівнині. 
[Number] 5 [Number] І Він сказав мені: Людський сину, поглянь твоїми очима на північ. І я поглянув своїми очима на північ, і ось із півночі до брами, що на сході. 
[Number] 6 [Number] І сказав мені: Людський сину, чи ти побачив, що ці чинять? Вони тут чинять великі беззаконня, щоб Я відступив від Моїх святих. І ще побачиш більші беззаконня.
[Enter]
[Number] 7 [Number] Він привів мене до входу у двір 
[Number] 8 [Number] і сказав мені: Людський сину, копай! І я копав, і ось одні двері. 
[Number] 9 [Number] І сказав мені: Увійди і поглянь на беззаконня, які вони тут чинять. 
[Number] 10 [Number] І я ввійшов, і побачив, і ось безумні гидоти та всі ідоли дому Ізраїля розписані на ній довкола, 
[Number] 11 [Number] і сімдесят чоловік зі старійшин дому Ізраїля, і Єзонія, син Сафана, стояв посеред них перед їхнім обличчям, і кожний мав свою кадильницю в руці, і піднімався дим ладану. 
[Number] 12 [Number] І Він сказав мені: Людський сину, чи ти побачив те, що чинять старійшини дому Ізраїля, кожний з них у потаємній своїй кімнаті? Тому що сказали: Не бачить Господь, Господь покинув землю! 
[Number] 13 [Number] І Він сказав мені: Ще побачиш більші беззаконня, які ці чинять.
[Enter]
[Number] 14 [Number] І Він повів мене до входу в браму Господнього дому, що дивилася на північ, і ось там жінки, які сидять, оплакуючи Фамуза. 
[Number] 15 [Number] І Він сказав мені: Чи ти побачив, людський сину? І ще побачиш задуми, більші від цих. 
[Number] 16 [Number] І ввів мене до внутрішнього двору Господнього дому, і ось при вході до Господнього храму між еламом і між жертовником якихось двадцять мужів, їхні спини — до Господнього храму, а їхні обличчя спрямовані на схід, і ці поклоняються сонцю. 
[Number] 17 [Number] І Він сказав мені: Чи ти побачив, людський сину? Хіба це мале для дому Юди чинити беззаконня, які тут учинили? Тому що наповнили землю беззаконням, і ось вони — як ті, що кплять. 
[Number] 18 [Number] І Я зроблю з ними в гніві. Моє око не пощадить, і не помилую!