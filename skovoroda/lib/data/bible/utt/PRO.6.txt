
[Number] 1 [Number] Сину! Якщо ти поручився за свого друга, то передав свою руку ворогові.
[Enter]
[Number] 2 [Number] Власні уста — міцна пастка для людини; вона попадає в тенета через губи власних уст.
[Enter]
[Number] 3 [Number] Сину, чини те, що я тобі наказую: рятуйся, інакше через свого друга попадеш у руки злих людей; іди, не занепадай, та й друга свого, за якого ти поручився, розворуши!
[Enter]
[Number] 4 [Number] Не давай сну своїм очам, — не дозволяй задрімати своїм повікам,
[Enter]
[Number] 5 [Number] аби спастися, наче сарна з тенет чи пташка із сильця.
[Enter]
[Number] 6 [Number] Піди до мурашки, ледарю, та, спостерігаючи за її дорогами, переповнись заздрощами й стань мудрішим за неї.
[Enter]
[Number] 7 [Number] Адже вона і землею не наділена, і наглядача не має, і під володарем не перебуває,
[Enter]
[Number] 8 [Number] але вона влітку готує багато їжі, — у час жнив робить запаси.
[Enter]
[Number] 8a [Number] Або піди до бджоли і навчися працелюбності — як старанно вона виконує свою роботу!
[Enter]
[Number] 8b [Number] Плоди її праці використовують для здоров’я і царі, і прості люди, — вона всіма улюблена і славна.
[Enter]
[Number] 8c [Number] Хоча незначна в неї сила, оскільки вона шанувала мудрість, то була звеличена.
[Enter]
[Number] 9 [Number] Доки, ледарю, будеш лежати? Коли вже прокинешся зі сну?
[Enter]
[Number] 10 [Number] Трохи поспиш, трохи посидиш, ще трохи подрімаєш, склавши руки на грудях,
[Enter]
[Number] 11 [Number] тоді находить на тебе, мов поганий подорожній, убогість, і, мов добрий бігун, — нужда.
[Enter]
[Number] 11a [Number] Якщо ж не будеш лінивим, то прийдуть твої жнива, наче джерело, а нужда втече, як поганий бігун.
[Enter]
[Number] 12 [Number] Нерозумний і злочинний чоловік ходить недобрими дорогами.
[Enter]
[Number] 13 [Number] Він підморгує оком, дає знак ногою і підказує знаками на пальцях,
[Enter]
[Number] 14 [Number] а лукавим серцем повсякчас кує зло. Такий влаштовує колотнечу в місті.
[Enter]
[Number] 15 [Number] За це раптово прийде його погибель, смерть і безповоротне знищення.
[Enter]
[Number] 16 [Number] Він радий усьому, що Господь ненавидить, тож і загине через нечестивість своєї душі.
[Enter]
[Number] 17 [Number] Погляд гордого, злий язик, руки, що проливають кров праведного,
[Enter]
[Number] 18 [Number] серце, що затіває злі задуми, ноги, що поспішають чинити зло.
[Enter]
[Number] 19 [Number] Фальшивий свідок розпалює неправду і насилає позови на братів!
[Enter]
[Number] 20 [Number] Сину, дотримуйся настанов свого батька і не відкидай порад своєї матері.
[Enter]
[Number] 21 [Number] Назавжди прикріпи їх до своєї душі, повісь на свою шию.
[Enter]
[Number] 22 [Number] Коли йтимеш — веди її, і нехай буде вона з тобою! А як спатимеш, нехай тебе береже, щоб і коли встанеш, говорила з тобою.
[Enter]
[Number] 23 [Number] Адже заповідь закону — це світильник і світло, а картання і повчання — дорога життя,
[Enter]
[Number] 24 [Number] аби вберегти тебе від одруженої жінки — від підступності язика чужої.
[Enter]
[Number] 25 [Number] Щоб тебе не поборола зваблива краса, щоб ти не був зведений своїми очима, не був захоплений її повіками.
[Enter]
[Number] 26 [Number] Адже ціна повії — така, як однієї хлібини, та жінка вловлює дорогоцінні душі чоловіків.
[Enter]
[Number] 27 [Number] Чи набере хто жару за пазуху, а одягу не попалить?
[Enter]
[Number] 28 [Number] Або чи може хто ходити по палючому вугіллі, та не попекти ніг?
[Enter]
[Number] 29 [Number] Так само з тим, хто входить до заміжньої жінки, — жоден з тих, хто торкнеться її, не залишиться невинним.
[Enter]
[Number] 30 [Number] Не дивно, якщо кого зловлять, коли краде; адже краде, щоб наситити душу, яка голодує.
[Enter]
[Number] 31 [Number] Та коли піймають, віддасть усемеро! Віддавши все своє майно, він визволить себе.
[Enter]
[Number] 32 [Number] А перелюбник через брак розуму губить свою душу,
[Enter]
[Number] 33 [Number] терпить біль і ганьбу — і його ганьба не зніметься повік.
[Enter]
[Number] 34 [Number] Адже гнів її чоловіка сповнений ревнощів. Він не пощадить в день суду,
[Enter]
[Number] 35 [Number] жодний викуп не втамує ворожнечі, не вгамується численними дарами.