
[Number] 1 [Number]  Ангелові Ефеської Церкви напиши: Оце говорить Той, Хто тримає сім зірок у Своїй правиці, Хто ходить серед семи золотих світильників:
[Enter]
[Number] 2 [Number]  Я знаю твої діла, [твою] працю і твою терпеливість, і що не можеш терпіти злих, і що випробував тих, які називають себе апостолами, але ними не є, і виявив їхню неправдомовність,
[Enter]
[Number] 3 [Number] і маєш терпеливість, і постраждав за Моє Ім’я, але не знемігся.
[Enter]
[Number] 4 [Number]  Але Я маю проти тебе те, що ти залишив свою першу любов.
[Enter]
[Number] 5 [Number]  Тому згадай, звідки ти впав, покайся і роби попередні діла; коли ж ні, то прийду до тебе [незабаром] і зрушу твого світильника з його місця, якщо не покаєшся.
[Enter]
[Number] 6 [Number]  Але те маєш, що ненавидиш учинки николаїтів, які і Я ненавиджу.
[Enter]
[Number] 7 [Number]  Хто має вухо, нехай слухає, що Дух промовляє до Церков: переможцеві дам їсти з дерева життя, що є в Божому раю.
[Enter]
[Enter]
[Number] 8 [Number]  І ангелові Смирнської Церкви напиши: Так каже Перший і Останній, Котрий був мертвий і ожив:
[Enter]
[Number] 9 [Number]  Я знаю твої [діла], скорботу і бідність, проте ти багатий; знаю і зневагу тих, які називають себе юдеями, але такими не є; вони є зборищем сатани.
[Enter]
[Number] 10 [Number]  Не бійся, що будеш страждати. Ось диявол кидатиме декого з вас до в’язниці, щоб ви були випробувані; і матимете утиски протягом десяти днів. Будь вірний аж до смерті, і Я дам тобі вінець життя.
[Enter]
[Number] 11 [Number]  Хто має вухо, нехай слухає, що Дух промовляє до Церков: переможець не зазнає шкоди від другої смерті.
[Enter]
[Enter]
[Number] 12 [Number]  І ангелові Пергамської Церкви напиши: Так каже Той, Хто має гострого двосічного меча.
[Enter]
[Number] 13 [Number]  Я знаю [твої діла і] де ти живеш, — там, де престол сатани, та тримаєшся Мого Імені, і ти не зрікся Моєї віри в дні, коли у вас, — де живе сатана, — був убитий Мій вірний свідок Антипа.
[Enter]
[Number] 14 [Number]  Але Я маю дещо проти тебе, бо там у тебе є деякі, котрі тримаються вчення Валаама, який навчав Валака вводити в спокусу ізраїльських синів: їсти ідольські жертви та чинити розпусту.
[Enter]
[Number] 15 [Number]  Також ти маєш і тих, які тримаються вчення николаїтів, [яке Я ненавиджу].
[Enter]
[Number] 16 [Number]  Тому покайся, а коли ні, то прийду незабаром до тебе і боротимуся з ними мечем Моїх уст.
[Enter]
[Number] 17 [Number]  Хто має вухо, нехай слухає, що Дух промовляє до Церков: переможцеві дам [їсти] потаємної манни, і дам йому білий камінь, і на камені написане нове ім’я, якого ніхто не знає, — тільки той, хто отримує.
[Enter]
[Enter]
[Number] 18 [Number]  І ангелові Тиятирської Церкви напиши: Оце каже Божий Син, Який має очі, мов полум’я вогню, і Його ноги подібні до блискучої бронзи.
[Enter]
[Number] 19 [Number]  Я знаю твої діла, і любов, і віру, і служіння, і твою терпеливість, і твої останні діла, що вони є більші від перших.
[Enter]
[Number] 20 [Number]  Але Я маю проти тебе те, що дозволяєш жінці Єзавелі, яка називає себе пророчицею, навчати й обманювати Моїх рабів, чинити розпусту та їсти ідольські жертви.
[Enter]
[Number] 21 [Number] Я дав їй час, щоби покаялася, але вона не бажає покаятися від своєї розпусти.
[Enter]
[Number] 22 [Number]  Ось Я кидаю її на ложе, а тих, які чинять з нею перелюб, — у велику біду, якщо не покаються у [своїх] вчинках.
[Enter]
[Number] 23 [Number]  І дітей її Я уражу смертю. І всі Церкви дізнаються, що Я є Той, Хто досліджує нутро і серця, і Я дам кожному з вас згідно з вашими вчинками.
[Enter]
[Number] 24 [Number] А вам та іншим, хто є в Тиятирах, які не мають цього вчення та які твердять, ніби не пізнали глибин сатани, кажу: не покладаю на вас іншого тягаря,
[Enter]
[Number] 25 [Number]  тільки тримайте те, що маєте, аж поки прийду.
[Enter]
[Number] 26 [Number]   А переможцеві й тому, хто зберігає Мої діла до кінця, Я дам владу над язичниками, —
[Enter]
[Number] 27 [Number] він пастиме їх залізним жезлом, і вони, як череп’яний посуд, будуть розбиті, —
[Enter]
[Number] 28 [Number]  як і Я одержав владу від Мого Отця; і Я дам йому досвітню зорю.
[Enter]
[Number] 29 [Number]  Хто має вухо, нехай слухає, що Дух промовляє до Церков.