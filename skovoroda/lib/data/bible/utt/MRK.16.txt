
[Number] 1 [Number]   Коли минула субота, Марія Магдалина, Марія, мати Якова, і Соломія купили пахощів, щоби піти й намастити Його.
[Enter]
[Number] 2 [Number]  І на світанку першого дня тижня, як зійшло сонце, вони приходять до гробниці.
[Enter]
[Number] 3 [Number] І говорили вони між собою: Хто відвалить нам камінь від входу в гробницю?
[Enter]
[Number] 4 [Number] Та, придивившись, бачать, що камінь відвалений, хоча був дуже великий.
[Enter]
[Number] 5 [Number]  Увійшовши до гробниці, вони побачили зодягненого в білий одяг юнака, який сидів праворуч, і жахнулися!
[Enter]
[Number] 6 [Number] А він каже їм: Не лякайтеся! Ви шукаєте Ісуса Назарянина, розіп’ятого? Він воскрес — нема Його тут! Ось місце, де поховали Його!
[Enter]
[Number] 7 [Number]  Ідіть і скажіть Його учням та Петрові, що Він випередить вас у Галилеї. Там ви Його побачите, як і сказав вам!
[Enter]
[Number] 8 [Number] І, вийшовши, вони побігли від гробниці, бо їх охопили тремтіння і жах; та нікому нічого не сказали, бо боялися.
[Enter]
[Enter]
[Number] 9 [Number]   А як воскрес Він уранці першого дня тижня, то з’явився найперше Марії Магдалині, з якої вигнав сім бісів.
[Enter]
[Number] 10 [Number] Пішовши, вона сповістила тим, які з Ним були. Вони плакали й ридали,
[Enter]
[Number] 11 [Number] а дізнавшись, що Він живий і що вона бачила Його, не повірили.
[Enter]
[Number] 12 [Number]  Після цього Він з’явився в іншому вигляді двом перехожим, які йшли до села.
[Enter]
[Number] 13 [Number] А ті вже сповістили іншим, але і їм не повірили.
[Enter]
[Number] 14 [Number]   Нарешті Він з’явився одинадцятьом, коли вони були за столом. Він докоряв їм за невірство і твердосердя, тому що не повірили тим, які побачили Його воскреслого.
[Enter]
[Enter]
[Number] 15 [Number]  І Він сказав їм: Ідіть по цілому світі й усьому творінню проповідуйте Євангеліє.
[Enter]
[Number] 16 [Number]  Хто повірить і охреститься, буде спасенний, а хто не повірить, осуджений буде.
[Enter]
[Number] 17 [Number]  І такі ознаки будуть супроводжувати тих, хто повірив: Моїм Ім’ям виганятимуть бісів, говоритимуть новими мовами,
[Enter]
[Number] 18 [Number]  братимуть у руки зміїв; і хоча щось смертоносне вип’ють, їм не зашкодить; будуть покладати руки на хворих, і вони ставатимуть здоровими.
[Enter]
[Number] 19 [Number]  Після того, як Господь Ісус промовив до них, Він вознісся на небо і сів праворуч Бога.
[Enter]
[Number] 20 [Number]  Вони ж пішли і проповідували всюди, а Господь допомагав і стверджував слово чудесами, які його супроводжували. [Амінь].