
[Number] 1 [Number] І промовляв Господь до Мойсея, кажучи: 
[Number] 2 [Number] Зроби собі дві срібні сурми — зробиш їх кованими; і будуть служити тобі для скликання громади і для того, щоб рушав табір. 
[Number] 3 [Number] І затрубиш у них, і збереться вся громада біля входу в намет свідчення. 
[Number] 4 [Number] Якщо затрублять тільки в одну, то прийдуть до тебе всі начальники, ізраїльські князі. 
[Number] 5 [Number] А затрублять умовний сигнал, то підіймуться табори, розташовані на сході. 
[Number] 6 [Number] А затрублять другий сигнал, то підведуться табори, розташовані на півдні. А затрублять третій сигнал, то підведуться табори, розташовані в напрямку моря. А затрублять четвертий сигнал, то підведуться табори, розташовані на півночі. Трубитимуть сигнал при їхньому рушанні. 
[Number] 7 [Number] А коли збиратимете громаду, — трубіть без умовного сигналу. 
[Number] 8 [Number] Трубитимуть у сурми сини Аарона, священики; і буде це для вас вічним законом у ваші покоління. 
[Number] 9 [Number] Якщо підете в бій на вашій землі проти ворогів, які протистоять вам, і дасте знак трубами, то будете згадані перед Господом, і врятуєтеся від ваших ворогів. 
[Number] 10 [Number] І в дні вашої радості, і на ваші свята, і на початку ваших місяців трубитимете в сурми — на всепалення, і на ваші жертви спасіння, і буде про вас згадка перед вашим Богом. Я — Господь, ваш Бог! 
[Number] 11 [Number] І сталося другого року, другого місяця, двадцятого дня місяця — піднялася хмара з-понад намету свідчення. 
[Number] 12 [Number] Тож ізраїльські сини вирушили зі своїм майном в Синайську пустелю. А в пустелі Фаран хмара зупинилася. 
[Number] 13 [Number] І перші вирушили за Господнім голосом — під керівництвом Мойсея. 
[Number] 14 [Number] Першими вирушили підрозділи табору Юдиних синів — зі своїми військовими силами. А над їхніми військовими силами був Наассон, син Амінадава. 
[Number] 15 [Number] Над військовими силами племені синів Іссахара — Натанаїл, син Соґара, 
[Number] 16 [Number] А над військовими силами племені Завулонових синів — Еліяв, син Хелона. 
[Number] 17 [Number] Тож намет складали, і сини Ґедсона та сини Мерарі, які переносили намет, рушали в дорогу. 
[Number] 18 [Number] І вирушили підрозділи Рувимового табору зі своїми військовими силами. А над їхніми військовими силами був Елісур, син Седіура. 
[Number] 19 [Number] Над військовими силами племені Симеонових синів — Саламіїл, син Сурісадая. 
[Number] 20 [Number] А над військовими силами племені Ґадових синів — Елісаф, син Раґуїла. 
[Number] 21 [Number] І вирушатимуть сини Каата, носії святині, і встановлюватимуть намет, перш ніж прибудуть інші. 
[Number] 22 [Number] І вирушили підрозділи Єфремового табору зі своїми військовими силами. А над їхніми військовими силами був Елісама, син Еміуда. 
[Number] 23 [Number] Над військовими силами племені Манасієвих синів — Ґамалиїл, син Фадасура. 
[Number] 24 [Number] А над військовими силами племені Веніаминових синів — Авідан, син Ґадеоні. 
[Number] 25 [Number] І вирушали підрозділи табору Данових синів — останні з усіх таборів — зі своїми військовими силами. А над їхніми військовими силами був Ахієзер, син Амісадая. 
[Number] 26 [Number] Над військовими силами племені Асирових синів — Фаґаїл, син Ехрана. 
[Number] 27 [Number] А над військовими силами племені Нефталимових синів — Ахіре, син Енана. 
[Number] 28 [Number] Ось війська синів Ізраїля — вони вирушили разом зі своїми військовими силами. 
[Number] 29 [Number] Якось Мойсей сказав Оваву, синові мідійця Раґуїла, тестеві Мойсея: Ми вирушаємо до місця, про яке Господь сказав: Я дам його вам! Іди з нами, і зробимо тобі добре, бо Господь добрі речі прорік про Ізраїль! 
[Number] 30 [Number] А той відповів йому: Не піду, але повернуся у свою землю й до мого роду. 
[Number] 31 [Number] Та Мойсей сказав: Не залишай нас, адже ти був з нами в пустелі, тож будеш між нами старійшиною. 
[Number] 32 [Number] І буде, якщо ти підеш з нами, і станеться з нами добро, яке вчинить Господь, то добре й ми вчинимо з тобою. 
[Number] 33 [Number] І вони вирушили від Господньої гори шляхом у три дні. А перед ними рухався ковчег Господнього завіту шляхом у три дні, щоб виявити для них місце для відпочинку. 
[Number] 34 [Number] І сталося, коли підіймали ковчег, то Мойсей сказав: Підіймися, о Господи, хай розпорошаться Твої вороги! І всі, хто Тебе ненавидить, нехай повтікають! 
[Number] 35 [Number] А в час відпочинку він сказав: Повернися, о Господи, до тисяч, до десятків тисяч в Ізраїлі! 
[Number] 36 [Number] І була хмара, що отінювала їх вдень, коли вони вирушали з табору.