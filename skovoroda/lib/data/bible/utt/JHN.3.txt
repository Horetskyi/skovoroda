
[Number] 1 [Number]  Був один чоловік із фарисеїв на ім’я Никодим, старійшина юдейський.
[Enter]
[Number] 2 [Number]  Він прийшов до Ісуса вночі й сказав Йому: Равві, знаємо, що Ти прийшов від Бога як Учитель, бо ніхто не може робити таких чудес, які Ти робиш, коли би Бог не був з ним.
[Enter]
[Number] 3 [Number]  У відповідь Ісус сказав йому: Знову й знову запевняю тебе: коли хто не народиться згори, то не може побачити Божого Царства!
[Enter]
[Number] 4 [Number] А Никодим Йому каже: Як може людина, будучи старою, народитися? Чи може вона вдруге увійти в утробу своєї матері й народитися?
[Enter]
[Number] 5 [Number]  Ісус відповів: Знову й знову запевняю тебе: коли хто не народиться від води й Духа, не може увійти до Божого Царства!
[Enter]
[Number] 6 [Number]  Народжене від тіла є тілом, а народжене від Духа є духом.
[Enter]
[Number] 7 [Number] Не дивуйся з того, що Я сказав тобі: Вам потрібно народитися згори.
[Enter]
[Number] 8 [Number]  Вітер віє, де хоче, і ти чуєш його шум, але не знаєш, звідки приходить і куди прямує. Так буває з кожним, хто народжений від Духа.
[Enter]
[Number] 9 [Number]  Відповів Никодим і сказав Йому: Як може це статися?
[Enter]
[Number] 10 [Number]  Ісус у відповідь промовив до нього: Ти — учитель Ізраїля, і не знаєш цього?
[Enter]
[Number] 11 [Number]  Знову й знову запевняю тебе, що ми говоримо про те, що знаємо, і про те, що бачили, свідчимо, — та нашого свідчення ви не приймаєте.
[Enter]
[Number] 12 [Number]  Якщо про земне Я сказав вам, і ви не вірите, то як повірите, якщо скажу вам про небесне?
[Enter]
[Number] 13 [Number]  Ніхто не підіймався на небо, тільки Той, Хто зійшов з неба: Син Людський, [Який на небі].
[Enter]
[Number] 14 [Number]  Як Мойсей підняв змія в пустелі, так має бути піднятий Син Людський,
[Enter]
[Number] 15 [Number]  щоб кожний, хто вірить у Нього, [не загинув, але] мав вічне життя.
[Enter]
[Number] 16 [Number]  Бо так Бог полюбив світ, що дав [Свого] Єдинородного Сина, щоб кожний, хто вірить у Нього, не загинув, але мав життя вічне.
[Enter]
[Number] 17 [Number]  Адже не послав Бог [Свого] Сина у світ, щоб судити світ, але щоби через Нього спасти світ.
[Enter]
[Number] 18 [Number]  Хто вірить у Нього, не буде засуджений, а хто не вірить, той уже засуджений, бо не повірив в Ім’я Єдинородного Божого Сина.
[Enter]
[Number] 19 [Number]  Це і є суд, що світло прийшло у світ, але люди полюбили темряву більше, ніж світло, бо їхні діла були погані.
[Enter]
[Number] 20 [Number]  Адже кожний, хто чинить зло, ненавидить світло і не приходить до світла, щоби його вчинки не були осуджені, [тому що вони погані].
[Enter]
[Number] 21 [Number]  А хто чинить правду, той іде до світла, щоб виявилися його діла, бо зроблені вони в Бозі!
[Enter]
[Enter]
[Number] 22 [Number]  Після цього Ісус з учнями прийшов в Юдею і там перебував з ними та хрестив.
[Enter]
[Number] 23 [Number] Іван також хрестив у Еноні, що поблизу Салима, бо там було багато води; люди приходили й хрестилися,
[Enter]
[Number] 24 [Number]  бо Іван [ще] не був укинутий до в’язниці.
[Enter]
[Number] 25 [Number]  Якось виникла суперечка між Івановими учнями та юдеями щодо очищення.
[Enter]
[Number] 26 [Number]  Прийшли вони до Івана і сказали йому: Равві, Той, Хто був з тобою на тому боці Йордану, про Кого ти засвідчив, хрестить і всі йдуть до Нього!
[Enter]
[Number] 27 [Number]  Іван у відповідь сказав: Людина не може нічого приймати, якщо не буде дано їй з неба.
[Enter]
[Number] 28 [Number]  Ви самі мені свідчите про те, що я казав: Я не Христос, а лише посланий перед Ним.
[Enter]
[Number] 29 [Number]  Хто має молоду, є молодим, а друг молодого, стоячи поряд і слухаючи його, радіє від голосу молодого. Оце і є моя радість, вона тепер сповнилася.
[Enter]
[Number] 30 [Number] Йому належить зростати, а мені — меншати.
[Enter]
[Number] 31 [Number]  Хто приходить згори, Той над усіма. Хто із землі, той земний і по-земному говорить. Хто приходить з неба, Той над усіма.
[Enter]
[Number] 32 [Number]  Те, що Він побачив і почув, про це і свідчить; але Його свідчення ніхто не приймає.
[Enter]
[Number] 33 [Number]  Хто ж прийняв Його свідчення, той підтвердив, що Бог правдивий.
[Enter]
[Number] 34 [Number]  Бо Кого Бог послав, Той говорить Божі слова, тому що [Бог] дає Духа без міри.
[Enter]
[Number] 35 [Number]  Отець любить Сина і передав усе в Його руки.
[Enter]
[Number] 36 [Number]  Хто вірить у Сина, той має вічне життя, а хто в Сина не вірить, той життя не побачить, але Божий гнів перебуває на ньому.