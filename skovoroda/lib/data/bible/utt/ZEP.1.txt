
[Number] 1 [Number] Господнє слово, яке було до Софонії, сина Хусія, сина Ґодолія, сина Амарія, сина Езекії, у дні Йосії, сина Амона, царя Юди. 
[Number] 2 [Number] Нехай усе повністю зникне з поверхні землі, — говорить Господь! 
[Number] 3 [Number] Хай не стане людини і худоби, хай не стане птахів неба і риби моря, і людей викину з поверхні землі, — говорить Господь. 
[Number] 4 [Number] І простягну Мою руку проти Юди і проти всіх, що живуть в Єрусалимі, і викину із цього місця імена Ваала та імена священиків, 
[Number] 5 [Number] і тих, що поклоняються на дахах небесному війську, і що клянуться Господом і клянуться їхнім царем, 
[Number] 6 [Number] і тих, що відходять від Господа, і тих, що не шукають Господа, і тих, що не тримаються Господа. 
[Number] 7 [Number] Вшановуйте обличчя Господа Бога, тому що Господній день близький, бо Господь приготував Свою жертву, освятив Своїх запрошених! 
[Number] 8 [Number] І станеться це в день Господньої жертви, Я помщуся на тих, що панують і над домом царя, і над усіма, що одягнені в чужий одяг. 
[Number] 9 [Number] І помщуся на всіх явно при вхідних дверях у той день, на тих, що наповняють дім їхнього Господа Бога безбожністю і оманою. 
[Number] 10 [Number] І буде в той день, — говорить Господь, — від брами голос крику тих, що вбивають, і крик від другої та велике побиття від горбів. 
[Number] 11 [Number] Плачте, ви, що живете в розбитому, бо весь народ уподібнився до Ханаану; винищені були всі, хто звеличився сріблом.
[Enter]
[Number] 12 [Number] І буде, що в той день Я досліджу Єрусалим зі світильником і помщуся на мужах, що зневажають на їхніх охоронах, які промовляють у їхніх серцях: Господь не вчинить добра і не заподіє зла, 
[Number] 13 [Number] і їхня сила буде на пограбування, і їхні доми — на знищення, і вони збудують доми, та не житимуть, посадять виноградники, але не питимуть їхнього вина.
[Enter]
[Number] 14 [Number] Бо близький великий Господній день, він близький і дуже швидкий. Голос Господнього дня гіркий і страшний, поставлений сильним. 
[Number] 15 [Number] День гніву — той день, день скорботи і нужди, день негоди і знищення, день темряви і мороку, день хмари та імли, 
[Number] 16 [Number] день труби і крику проти сильних міст і проти високих шпилів. 
[Number] 17 [Number] І вижену людей, і підуть, як сліпі, бо вони згрішили проти Господа. Він проллє їхню кров, наче порох, і їхні тіла, наче кізяки. 
[Number] 18 [Number] І їхнє срібло, і їхнє золото не зможе їх спасти в день Господнього гніву, і у вогні Його ревності буде винищена вся земля, бо Він учинить вигублення і поспіх усім тим, що живуть на землі.