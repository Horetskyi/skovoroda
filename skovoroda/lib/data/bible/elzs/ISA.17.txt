[Number] 1 [Number] 
[Number] 2 [Number] Ѡ҆ста́вленъ въ вѣ́къ, въ ло́же стада́мъ и҆ въ поко́й, и҆ не бѹ́детъ ѿгонѧ́ѧй.
[Number] 3 [Number] И҆ ксемѹ̀ не бѹ́детъ ѹ҆крѣпле́нъ, є҆́же вбѣ́гнѹти та́мѡ є҆фре́мѹ: и҆ ксемѹ̀ не бѹ́детъ ца́рство въ дама́сцѣ, и҆ ѡ҆ста́нокъ сѵ́рѧнъ поги́бнетъ: нѣ́си бо ты̀ лѹ́чшїй ѿ сынѡ́въ ї҆и҃левыхъ и҆ сла́вы и҆́хъ: сїѧ҄ гл҃етъ гд҇ь саваѡ́ѳъ.
[Number] 4 [Number] Бѹ́детъ въ то́й де́нь помраче́нїе сла́вы ї҆а́кѡвли, и҆ тѹ҄чнаѧ сла́вы є҆гѡ̀ потрѧсѹ́тсѧ.
[Number] 5 [Number] И҆ бѹ́детъ, ѩ҆́коже а҆́ще кто̀ собира́етъ жа́твѹ стоѧ́щѹю, и҆ сѣ́мѧ кла́сѡвъ пожина́етъ: и҆ бѹ́детъ, ѩ҆́коже а҆́ще кто̀ собира́етъ кла́сы въ де́бри тве́рдѣ.
[Number] 6 [Number] И҆ ѡ҆ста́нетсѧ въ не́й сте́блїе, и҆лѝ а҆́ки зе́рна ма҄слична двѣ̀ и҆лѝ трѝ на версѣ̀ высо́цѣ, и҆лѝ четы́ре и҆лѝ пѧ́ть на вѣ́твїи є҆ѧ̀ ѡ҆ста́нѹтъ: сїѧ҄ гл҃етъ гд҇ь бг҃ъ ї҆и҃левъ.
[Number] 7 [Number] Въ то́й де́нь ѹ҆пова́ѧ бѹ́детъ человѣ́къ на сотво́ршаго и҆̀, и҆ ѻ҆́чи є҆гѡ̀ ко ст҃о́мѹ ї҆и҃левѹ воззрѧ́тъ,
[Number] 8 [Number] и҆ не бѹ́дѹтъ ѹ҆пова́юще на трє́бища, нижѐ на дѣла̀ рѹ́къ свои́хъ, ѩ҆̀же сотвори́ша пе́рсты и҆́хъ, и҆ не бѹ́дѹтъ смотри́ти на дѹбра҄вы, нижѐ на ме́рзѡсти и҆́хъ.
[Number] 9 [Number] Въ то́й де́нь бѹ́дѹтъ гра́ди твоѝ ѡ҆ста́влени, ѩ҆́коже ѡ҆ста́виша а҆морре́є и҆ є҆ѵе́є ѿ лица̀ сынѡ́въ ї҆и҃левыхъ: и҆ бѹ́дѹтъ пѹ́сти,
[Number] 10 [Number] занѐ ѡ҆ста́вилъ є҆сѝ бг҃а сп҃са твоего̀ и҆ гд҇а помо́щника твоего̀ не помѧнѹ́лъ є҆сѝ: сегѡ̀ ра́ди насади́ши са́дъ невѣ́ренъ и҆ сѣ́мѧ невѣ́рно.
[Number] 11 [Number] Въ ѻ҆́ньже бо де́нь а҆́ще насади́ши, прельсти́шисѧ: а҆ є҆́же а҆́ще заѹ́тра посѣ́еши, то̀ процвѣте́тъ на жа́твѹ, во ѻ҆́ньже де́нь наслѣ́диши, и҆ а҆́ки ѻ҆те́цъ человѣ́чь наслѣ́дїе да́си сынѡ́мъ твои҄мъ.
[Number] 12 [Number] Ѽ, лю́тѣ мно́жествѹ ѩ҆зы́кѡвъ мно́гихъ! а҆́ки мо́ре волнѹ́ющеесѧ, та́кѡ смѧте́тесѧ, и҆ хребе́тъ ѩ҆зы́кѡвъ мно́гихъ ѩ҆́кѡ вода̀ возшѹми́тъ:
[Number] 13 [Number] а҆́ки вода̀ мно́га ѩ҆зы́цы мно́зи, а҆́ки (шѹ́мъ) воды̀ мно́гїѧ нѹ́ждею носи́мыѧ: и҆ ѿве́ржетъ є҆го̀ и҆ дале́че пожене́тъ є҆го̀, а҆́ки пра́хъ пле́вный вѣ́ющихъ проти́вѹ вѣ́тра, и҆ ѩ҆́кѡ пра́хъ коле́сный бѹ́рѧ возносѧ́щаѧ.
[Number] 14 [Number] Къ ве́черѹ, и҆ бѹ́детъ пла́чь: пре́жде заѹ́трїѧ, и҆ не бѹ́детъ: сїѧ̀ ча́сть плѣни́вшихъ ны̀, и҆ жре́бїй наслѣ́дившихъ на́съ.