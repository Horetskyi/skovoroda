
[Number] 1 [Number]  І сталося, що коли в суботу Ісус увійшов у дім якогось начальника з фарисеїв, щоб їсти хліб, то вони стежили за Ним.
[Enter]
[Number] 2 [Number] І ось, перед Ним був один чоловік, хворий на водянку.
[Enter]
[Number] 3 [Number]  Озвавшись, Ісус сказав до законників і фарисеїв: У суботу годиться оздоровляти чи ні?
[Enter]
[Number] 4 [Number] Вони ж мовчали. А Він, доторкнувшись, оздоровив його й відпустив.
[Enter]
[Number] 5 [Number]  І сказав Він їм: Коли в когось із вас син або віл упаде в криницю, хіба не витягнете відразу ж — у день суботній?
[Enter]
[Number] 6 [Number] Та вони не могли дати відповіді на це.
[Enter]
[Enter]
[Number] 7 [Number]  А як Він помітив, що вони вибирали собі перші місця, розповів запрошеним притчу, кажучи їм:
[Enter]
[Number] 8 [Number]  Коли хто запросить тебе на весілля, не сідай на перше місце, аби часом хтось поважніший від тебе не виявився між запрошеними,
[Enter]
[Number] 9 [Number] і щоб той, хто тебе та його запросив, не прийшов і не сказав тобі: Поступися йому місцем. І тоді, засоромлений, станеш займати останнє місце.
[Enter]
[Number] 10 [Number] Але коли будеш запрошений, прийди, сядь на останнє місце, щоб той, хто запросив тебе, підійшов і сказав тобі: Друже, сядь вище! Тоді буде тобі честь перед усіма запрошеними з тобою.
[Enter]
[Number] 11 [Number]  Бо кожний, хто підноситься, буде понижений, а хто понижується, буде піднесений!
[Enter]
[Enter]
[Number] 12 [Number] Говорив же Він і до того, хто запросив Його: Коли ти справляєш обід або вечерю, не запрошуй своїх друзів, ані своїх братів, ані своїх родичів, ані багатих сусідів, щоб і вони тебе колись запросили, — і в цьому буде тобі винагорода.
[Enter]
[Number] 13 [Number]  Але коли влаштовуєш гостину, клич бідних, слабких, кривих, сліпих, —
[Enter]
[Number] 14 [Number]  і будеш блаженний, бо не мають чим тобі віддати; віддасться ж тобі у воскресінні праведних!
[Enter]
[Number] 15 [Number]  Почувши це, один з тих, які сиділи при столі, сказав Йому: Блаженний той, хто їстиме хліб у Божому Царстві!
[Enter]
[Enter]
[Number] 16 [Number]  Він же сказав йому: Один чоловік справляв велику гостину і запросив багатьох;
[Enter]
[Number] 17 [Number] і послав свого раба в час гостини, щоби сказав запрошеним: Ідіть, бо вже [все] готове!
[Enter]
[Number] 18 [Number] І враз усі почали відмовлятися. Перший сказав йому: Поле купив я, потрібно мені піти й побачити його; благаю тебе, вважай мене за виправданого.
[Enter]
[Number] 19 [Number] А другий сказав: Купив я п’ять пар волів і йду випробувати їх; благаю тебе, вважай мене за виправданого.
[Enter]
[Number] 20 [Number]  Ще один сказав: Я одружився і через те не можу прийти.
[Enter]
[Number] 21 [Number]  Повернувся раб і розповів це своєму панові. Тоді пан, розгнівавшись, сказав своєму рабові: Мерщій виходь на площі та вулиці міста і приведи сюди вбогих, калік, сліпих, кривих!
[Enter]
[Number] 22 [Number] І сказав раб: Пане, сталося так, як наказав ти, і ще є місця.
[Enter]
[Number] 23 [Number]  Та пан рабові сказав: Вийди на шляхи, на загороди і змушуй увійти, щоб наповнився мій дім.
[Enter]
[Number] 24 [Number] Кажу вам, що жодний з тих раніше запрошених мужів не скуштує Моєї вечері. [Бо багато покликаних, та мало вибраних].
[Enter]
[Enter]
[Number] 25 [Number] Ішло за Ним багато людей. Обернувшись, Він сказав їм:
[Enter]
[Number] 26 [Number]   Якщо хто приходить до Мене і не зненавидить свого батька та матері, дружини й дітей, братів і сестер, та ще й душу свою, той не може бути Моїм учнем.
[Enter]
[Number] 27 [Number]  Хто не несе свого хреста і не йде слідом за Мною, не може бути Моїм учнем.
[Enter]
[Number] 28 [Number]  Бо хто з вас, бажаючи збудувати вежу, спочатку не сяде й не полічить коштів, чи вистачить для завершення,
[Enter]
[Number] 29 [Number] щоб, коли покладе основу й не зможе докінчити, усі, які побачать, не почали сміятися з нього,
[Enter]
[Number] 30 [Number] кажучи, що цей чоловік почав будувати й не спромігся закінчити.
[Enter]
[Number] 31 [Number] Або який цар, ідучи на бій проти іншого царя, спершу не сяде порадитися, чи під силу йому з десятьма тисячами війська зустріти того, хто йде з двадцятьма тисячами проти нього?
[Enter]
[Number] 32 [Number]  Коли ні, то як той ще далеко, шле до нього посланців і просить примирення.
[Enter]
[Number] 33 [Number]  Так ото й кожний з вас, хто не відречеться від усього свого майна, не може бути Моїм учнем.
[Enter]
[Enter]
[Number] 34 [Number]  Отже, сіль — добра річ, але коли сіль звітріє, чим посолите?
[Enter]
[Number] 35 [Number]  Ні на землю, ні на добриво вона не придатна — її висипають геть. Хто має вуха, щоб слухати, нехай слухає!