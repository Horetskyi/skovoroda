
[Number] 1 [Number]  Пройшовши Амфиполь і Аполонію, вони прийшли в Солунь, де була юдейська синагога.
[Enter]
[Number] 2 [Number]  За звичаєм, Павло ввійшов до них і впродовж трьох субот диспутував з ними щодо Писання,
[Enter]
[Number] 3 [Number]  пояснюючи й доводячи, що Христос мав постраждати й воскреснути з мертвих і що Той Ісус, — Якого я вам проповідую, — запевняв він, — є Христос.
[Enter]
[Number] 4 [Number]  І деякі з них повірили й приєдналися до Павла та Сили — дуже багато побожних греків і чимало шляхетних жінок.
[Enter]
[Enter]
[Number] 5 [Number]  Юдеї ж позаздрили і, зібравши з вулиць якихось негідних людей, учинили збіговисько та викликали безпорядок у місті. І, прийшовши до дому Ясона, шукали їх, щоб вивести до натовпу.
[Enter]
[Number] 6 [Number]  Та коли їх не знайшли, потягли Ясона і декого з братів до начальників міста, вигукуючи: Це ті, які перевернули світ і дійшли вже сюди!
[Enter]
[Number] 7 [Number]  Їх прийняв Ясон, а всі вони діють усупереч наказам кесаря, кажучи, що є інший цар — Ісус!
[Enter]
[Number] 8 [Number] Тож вони підбурили юрбу і начальників міста, які це слухали.
[Enter]
[Number] 9 [Number] А ті, взявши запоруку від Ясона та інших, відпустили їх.
[Enter]
[Enter]
[Number] 10 [Number]  Брати негайно відіслали вночі Павла і Силу до Вереї. Прибувши, вони пішли до юдейської синагоги.
[Enter]
[Number] 11 [Number]  Ці були шляхетніші від тих, які в Солуні. Вони прийняли слово з усією ревністю, щодня досліджуючи Писання, чи так воно є.
[Enter]
[Number] 12 [Number]  Тож багато хто з них увірував, і чимало з грецьких шляхетних жінок та чоловіків.
[Enter]
[Number] 13 [Number]  А як довідалися ті юдеї, які із Солуня, що й у Вереї Павло проповідує Боже Слово, прибули і там підбурювали та бунтували людей.
[Enter]
[Number] 14 [Number]  Тоді негайно брати відіслали Павла, щоб ішов аж до моря, а там залишилися Сила і Тимофій.
[Enter]
[Enter]
[Number] 15 [Number]  Ті, хто супроводжував Павла, провели його до Афін і, одержавши наказ для Сили і Тимофія, аби ті якомога швидше прийшли до нього, відбули.
[Enter]
[Number] 16 [Number] Як Павло очікував їх у Афінах, дух його обурювався в ньому, коли бачив, що місто переповнене ідолами.
[Enter]
[Number] 17 [Number]  Він проводив бесіди з юдеями та з побожними в синагозі, і щодня на майдані із зустрічними.
[Enter]
[Number] 18 [Number]  Деякі з філософів, епікурейців і стоїків сперечалися з ним; одні говорили: Що ж то хоче сказати цей балакун? А інші: Здається, він проповідник чужих богів! Оскільки він благовістив [їм] про Ісуса та воскресіння.
[Enter]
[Number] 19 [Number]  Взявши, вони повели його в Ареопаг, кажучи: Не можемо зрозуміти, що це за нова наука, яку ти проповідуєш,
[Enter]
[Number] 20 [Number] бо вкладаєш щось чуже до наших вух. Отже, хочемо знати, що б це могло бути!
[Enter]
[Number] 21 [Number] Усі мешканці Афін та захожі чужинці нічим іншим не займалися, а лише говорили або слухали щось нове.
[Enter]
[Enter]
[Number] 22 [Number]  Тож Павло, ставши серед Ареопага, сказав: Мужі-афінці, з усього бачу, що ви дуже побожні,
[Enter]
[Number] 23 [Number]  бо проходячи й оглядаючи ваші святині, я знайшов також жертовника, на якому написано: Невідомому Богові! Отже, я вам і проповідую Того, Кого, не знаючи, ви побожно шануєте.
[Enter]
[Number] 24 [Number]  Бог, Який створив світ і все, що в ньому, будучи Господом неба і землі, не живе в рукотворних храмах.
[Enter]
[Number] 25 [Number]  Він не приймає служіння людських рук, — тому що не потребує нічого, оскільки Сам дає всім життя, дихання й усе.
[Enter]
[Number] 26 [Number]  Створив Він з одного весь людський рід, щоби жив по всій поверхні землі, визначивши заздалегідь окреслені пори та межі їхнього проживання,
[Enter]
[Number] 27 [Number]  щоб шукали Бога: може, відчують Його і знайдуть, бо ж недалеко Він від кожного з нас.
[Enter]
[Number] 28 [Number] У Ньому ми живемо, рухаємося та існуємо, як ��еякі з ваших поетів казали: Адже і ми з Його роду!
[Enter]
[Number] 29 [Number]  Таким чином, будучи з Божого роду, ми не повинні вважати, що Божество подібне до золота, або срібла, або каміння — мистецького витвору та вигадок людини.
[Enter]
[Number] 30 [Number]  Отже, Бог, незважаючи на часи незнання, тепер наказує всім людям скрізь каятися,
[Enter]
[Number] 31 [Number]  тому що Він визначив день, коли має справедливо судити цілий світ через Мужа, Якого настановив, даючи віру всім, воскресивши Його з мертвих!
[Enter]
[Number] 32 [Number]  Почувши про воскресіння з мертвих, деякі почали глузувати, а інші сказали: Про це послухаємо тебе іншого разу!
[Enter]
[Number] 33 [Number] Тому Павло вийшов з-поміж них.
[Enter]
[Number] 34 [Number] А деякі чоловіки, приєднавшись до нього, повірили; серед них — Діонисій Ареопагіт, жінка, на ім’я Дамара, та інші з ними.