
[Number] 1 [Number] Вісімнадцятого року цар Навуходоносор зробив золоту статую. Її висота — шістдесят ліктів, її ширина — шість ліктів, і він її поставив на рівнині Деїр в країні Вавилону. 
[Number] 2 [Number] І він послав зібрати володарів, полководців і місцевих правителів, керівників, тиранів і тих, що під владою, і всіх володарів країн, щоб прийшли на обновлення статуї, яку встановив цар Навуходоносор. 
[Number] 3 [Number] І зібралися місцеві правителі, володарі, полководці, керівники, великі тирани, — ті, що під владою, і всі володарі країн на посвячення статуї, яку встановив цар Навуходоносор, і вони стали перед статуєю, яку встановив Навуходоносор.
[Enter]
[Number] 4 [Number] І вісник закричав гучно: До вас говориться, народи, племена, язики! 
[Number] 5 [Number] В якій лиш годині почуєте голос труби, сопілки та гусел, самвики і псалтиря в співзвучності всякого роду музичних інструментів, упавши, поклоніться золотій статуї, яку поставив цар Навуходоносор! 
[Number] 6 [Number] А хто тільки, упавши, не поклониться, то тієї ж години буде кинутий у вогняну палаючу піч!
[Enter]
[Number] 7 [Number] І сталося, коли народи почули голос труби, сопілки і гусел, самвики і псалтиря в співзвучності всякого роду музичних інструм��нтів, то всі народи, племена, язики, упавши, поклонилися золотій статуї, яку поставив цар Навуходоносор. 
[Number] 8 [Number] Тоді підійшли мужі-халдеї і звинуватили юдеїв 
[Number] 9 [Number] перед царем Навуходоносором: Царю, живи навіки! 
[Number] 10 [Number] Ти, царю, постановив припис, щоб кожну людину, яка лише почує голос труби сопілки і гусел, самвики, псалтиря в співзвучності всякого роду музичних інструментів, 
[Number] 11 [Number] і, упавши, не поклониться золотій подобі, кинути у вогняну палаючу піч. 
[Number] 12 [Number] Є мужі Юдеї, яких ти поставив над справами країни Вавилону, Седрах, Місах, Авденаґо, ті мужі не послухалися, твого припису, царю! Вони не служать твоїм богам і не поклоняються золотій статуї, яку ти поставив!
[Enter]
[Number] 13 [Number] Тоді Навуходоносор у гніві та люті сказав привести Седраха, Місаха і Авденаґо, і вони були приведені до царя. 
[Number] 14 [Number] Навуходоносор відповів і сказав їм: Чи справді, Седрах, Місах, Авденаґо, ви не служите моїм богам і не поклоняєтеся золотій статуї, яку я поставив? 
[Number] 15 [Number] Тож тепер, якщо ви готові, як тільки почуєте голос труби сопілки і гусел, самвики, псалтиря в співзвучності всякого роду музичних інструментів, упавши, поклоніться статуї, яку я зробив! Якщо ж не поклонитеся, тієї години будете вкинені у вогняну палаючу піч. І хто є Бог, Який вас вирве з моїх рук?
[Enter]
[Number] 16 [Number] А Седрах, Місах, Авденаґо відповіли, кажучи цареві Навуходоносорові: Ми не маємо потреби тобі відповідати на це слово. 
[Number] 17 [Number] Бо є Бог, Якому ми служимо, Він сильний вирвати нас з палаючої вогняної печі, тож Він врятує нас з твоїх рук, царю! 
[Number] 18 [Number] Якщо ж ні, нехай тобі буде відомо, царю, що ми не служитимемо твоїм богам і золотій статуї, яку ти поставив, не поклонимося!
[Enter]
[Number] 19 [Number] Тоді Навуходоносор сповнився гнівом, і вигляд його обличчя змінився проти Седраха, Місаха і Авденаґо, і він сказав розпалити піч усемеро, аж доки не розгориться до кінця. 
[Number] 20 [Number] А мужам, міцним силою, сказав Седраха, Місаха і Авденаґо, зв’язавши, кинути у вогняну палаючу піч. 
[Number] 21 [Number] Тоді ті мужі були зв’язані в їхніх шароварах, з тіарами та уборами і в їхньому одязі, і були вкинені всередину палаючої вогняної печі. 
[Number] 22 [Number] Тому що слово царя перемогло, а піч була дуже розпалена. 
[Number] 23 [Number] І ці три, Седрах, Місах і Авденаґо, упали зв’язаними посеред палаючої вогняної печі.
[Enter]
[Number] 24 [Number]  І вони ходили посеред полум’я, оспівуючи Бога і благословляючи Господа. 
[Number] 25 [Number] Уставши, Азарія так помолився, і відкривши свої уста посеред вогню, сказав: 
[Number] 26 [Number] Благословенний є Ти, Господи, Боже наших батьків, і гідний похвали, і Твоє Ім’я гідне прославлення навіки, 
[Number] 27 [Number] бо Ти є праведний в усьому, що Ти нам зробив, і всі Твої діла правдиві, а Твої дороги правильні, і всі Твої суди правдиві. 
[Number] 28 [Number] І Ти вчинив суди праведності за всім, що Ти навів на нас і на святе місто наших батьків — Єрусалим, бо за правдою і судом Ти все це навів через наші гріхи. 
[Number] 29 [Number] Адже ми згрішили, і ми були неправедні, бо ми відступили від Тебе, і ми згрішили в усьому, і ми не послухалися Твоїх заповідей, 
[Number] 30 [Number] і ми не зберігали їх, і не зробили так, як Ти нам заповів, щоб нам було добре. 
[Number] 31 [Number] І все, що Ти на нас навів, і все, що Ти нам зробив, за праведним судом Ти зробив, 
[Number] 32 [Number] і Ти передав нас в руки беззаконних ворогів, ненависних відступників і неправедного та найгіршого на всій землі царя. 
[Number] 33 [Number] І тепер немає нам як відкрити уста, сором і погорда сталася Твоїм рабам, — тим, що Тебе вшановують. 
[Number] 34 [Number] Не видай нас до кінця через Твоє Ім’я і не знищ Твого завіту, 
[Number] 35 [Number] і не віддали від нас Твоє милосердя, через Авраама, улюбленого Тобою, і через Ісаака, Твого раба, й Ізраїля, Твого святого, 
[Number] 36 [Number] яким Ти сказав їм, кажучи, що помножиш їхнє насіння, як зірок неба і як піску, що на березі моря. 
[Number] 37 [Number] Бо, Владико, ми стали малими понад усі народи, і ми сьогодні є впокорені в усій землі через наш гріх, 
[Number] 38 [Number] і в цей час немає володаря, пророка і вождя, ні всепалення, ні жертви, ні приносу, ні кадила, ні місця, щоб принести дар перед Тобою і знайти милосердя. 
[Number] 39 [Number] Але побитою душею і прибитим духом будемо прийняті, як з жертвами баранів і биків, і як з десятьма тисячами годованих ягнят. 
[Number] 40 [Number] Такою нехай буде наша жертва сьогодні перед Тобою і звершеними зроби нас за Тобою, бо не буде сорому тим, що на Тебе надіються. 
[Number] 41 [Number] І тепер ми йдемо за Тобою всім серцем, боїмося Тебе і шукаємо Твого обличчя, не застидай нас, 
[Number] 42 [Number] але зроби з нами за Твоїм уподобанням і за безліччю Твоєї милості, 
[Number] 43 [Number] і вирви нас за Твоїми подиву гідними ділами, і дай славу Твоєму Імені, Господи! 
[Number] 44 [Number] І хай засоромляться всі, що виказують зло Твоїм рабам, і хай застидаються всієї сили і влади, і їхня сила нехай буде розбита. 
[Number] 45 [Number] Хай пізнають, що Ти є Господь Бог, єдиний і славний по всьому всесвіту.
[Enter]
[Number] 46 [Number] А ті слуги царя, що їх укинули, не переставали, розпалюючи піч нафтою, смолою, хмизом і галузками. 
[Number] 47 [Number] І полум’я розносилося поза піч на сорок дев’ять ліктів, 
[Number] 48 [Number] і воно обійшло та спалило з халдеїв тих, кого знайшло довкола печі. 
[Number] 49 [Number] А Господній ангел зійшов разом до т��х, що з Азарією, у піч, і вигнав полум’я вогню з печі, 
[Number] 50 [Number] і зробив середину печі, наче дух роси, що шипить, і до них зовсім не доторкнувся вогонь, він не спричинив болю і не дошкуляв їм.
[Enter]
[Number] 51 [Number] Тоді троє, наче з одних уст, співали, прославляли і благословили Бога в печі, кажучи: 
[Number] 52 [Number] Благословенний Ти, Господи, Боже наших батьків, і хвали гідний та гідний прославляння навіки, і благословенне святе Ім’я Твоєї слави, і гідне похвали, і гідне прославляння навіки! 
[Number] 53 [Number] Благословенний Ти в храмі Твоєї святої слави і гідний оспівування, і преславний навіки. 
[Number] 55 [Number] Благословенний Ти, що наглядаєш над глибинами, що сидиш на херувимах, і гідний похвали і гідний прославляння навіки. 
[Number] 54 [Number] Благословенний Ти на престолі Твого царства і гідний оспівування, і гідний прославляння навіки. 
[Number] 56 [Number] Благословенний Ти на небозводі й гідний оспівування, і гідний прославляння навіки. 
[Number] 57 [Number] Усі Господні діла, благословіть Господа! Оспівуйте і прославляйте Його навіки! 
[Number] 59 [Number] Благословіть, небеса, Господа! Оспівуйте і прославляйте Його навіки! 
[Number] 58 [Number] Благословіть, Господні ангели, Господа! Оспівуйте і прославляйте Його навіки! 
[Number] 60 [Number] Благословіть, усі води, що над небом, Господа. Оспівуйте і прославляйте Його навіки. 
[Number] 61 [Number] Благословіть, усі сили, Господа! Оспівуйте і прославляйте Його навіки! 
[Number] 62 [Number] Благословіть, сонце і місяцю, Господа! Оспівуйте і прославляйте Його навіки! 
[Number] 63 [Number] Благословіть, небесні зірки, Господа! Оспівуйте і прославляйте Його навіки! 
[Number] 64 [Number] Благословіть, усякий дощ і роса, Господа! Оспівуйте і прославляйте Його навіки! 
[Number] 65 [Number] Благословіть, усі духи, Господа! Оспівуйте і прославляйте Його навіки! 
[Number] 66 [Number] Благословіть, вогонь і спека, Господа! Оспівуйте і прославляйте Його навіки! 
[Number] 67 [Number] Благословіть, зима і спека, Господа! Оспівуйте і прославляйте Його навіки! 
[Number] 68 [Number] Благословіть, роси й інеї, Господа! Оспівуйте і прославляйте Його навіки! 
[Number] 71 [Number] Благословіть, ночі і дні, Господа! Оспівуйте і прославляйте Його навіки! 
[Number] 72 [Number] Благословіть, світло і темрява, Господа! Оспівуйте і прославляйте Його навіки! 
[Number] 69 [Number] Благословіть, мороз і холод, Господа! Оспівуйте і прославляйте Його навіки! 
[Number] 70 [Number] Благословіть, морози і сніги, Господа! Оспівуйте і прославляйте Його навіки! 
[Number] 73 [Number] Благословіть, блискавки і хмари, Господа! Оспівуйте і прославляйте Його навіки! 
[Number] 74 [Number] Нехай земля благословить Господа! Нехай оспівує і прославляє Його навіки! 
[Number] 75 [Number] Благословіть, гори і горби, Господа! Оспівуйте і прославляйте Його навіки! 
[Number] 76 [Number] Благословіть, усе, що росте на землі, Господа! Оспівуйте і прославляйте Його навіки! 
[Number] 78 [Number] Благословіть, моря і ріки, Господа! Оспівуйте і прославляйте Його навіки! 
[Number] 77 [Number] Благословіть, джерела, Господа! Оспівуйте і прославляйте Його навіки! 
[Number] 79 [Number] Благословіть, кити і все, що рухається у водах, Господа! Оспівуйте і прославляйте Його навіки! 
[Number] 80 [Number] Благословіть, усі птахи неба, Господа! Оспівуйте і прославляйте Його навіки! 
[Number] 81 [Number] Благословіть, усі звірі й худоба, Господа! Оспівуйте і прославляйте Його навіки! 
[Number] 82 [Number] Благословіть, людські сини, Господа! Оспівуйте і прославляйте Його навіки! 
[Number] 83 [Number] Благословіть, ви, Ізраїль, Господа! Оспівуйте і прославляйте Його навіки! 
[Number] 84 [Number] Благословіть, Господні священики, Господа! Оспівуйте і прославляйте Його навіки! 
[Number] 85 [Number] Благословіть Господні раби, Господа! Оспівуйте і прославляйте Його навіки! 
[Number] 86 [Number] Благословіть, духи і душі праведних, Господа! Оспівуйте і прославляйте Його навіки! 
[Number] 87 [Number] Благословіть, побожні та покірні серцем, Господа! Оспівуйте і прославляйте Його навіки! 
[Number] 88 [Number] Благословіть, Ананіє, Азаріє, Місаїле, Господа! Оспівуйте і прославляйте Його навіки, бо Він вирвав нас з аду і спас нас з руки смерті, визволив нас з-посеред печі, що горить полум’ям, і вирвав нас з-посеред вогню. 
[Number] 89 [Number] Прославляйте Господа, бо Він добрий, бо навіки Його милосердя! 
[Number] 90 [Number] Благословіть, усі, що вшановуєте Господа, Бога богів! Оспівуйте і прославляйте, бо Його милосердя навіки!
[Enter]
[Number] 91 [Number] І Навуходоносор почув, як вони співали, і здивувався, швидко встав і сказав своїм вельможам: Хіба ми не кинули зв’язаними трьох мужів до середини вогню? І сказали цареві: Справді, царю! 
[Number] 92 [Number] І сказав цар: Ось я бачу чотирьох розв’язаних мужів, які ходять посеред вогню, і в них немає пошкодження, а вигляд четвертого подібний до Божого сина! 
[Number] 93 [Number] Тоді підійшов Навуходоносор до дверей палаючої вогняної печі й сказав: Седрах, Місах, Авденаґо, раби всевишнього Бога, вийдіть і ходіть! Тож Седрах, Місах і Авденаґо вийшли з-посеред вогню.
[Enter]
[Number] 94 [Number] І збираються сатрапи, вожді, місцеві правителі, сильні царя, і бачили мужів, що їхнім тілом не заволодів вогонь, і волосся їхньої голови не спалилося, і їхні шаровари не змінилися, і в них не було запаху вогню. 
[Number] 95 [Number] І Навуходоносор відповів, кажучи: Благословенний Бог Седраха, Місаха, Авденаґо, який послав Свого ангела і вирвав Своїх рабів, тому що вони поклали на Нього надію, змінили слово царя і віддали їхні тіла у вогонь, щоб не служити і не поклонитися жодному богові, але лиш їхньому Богові. 
[Number] 96 [Number] І я видаю припис: Усякий народ, плем’я, язик, який тільки скаже хулу проти Бога Седраха, Місаха, Авденаґо, будуть на вигублення, а їхні доми — на пограбування, оскільки немає іншого Бога, Який зможе так спасти! 
[Number] 97 [Number] Тоді цар звеличив Седраха, Місаха, Авденаґо у Вавилонській країні й удостоїв їх бути на чолі юдеїв, усіх, що були в його царстві.