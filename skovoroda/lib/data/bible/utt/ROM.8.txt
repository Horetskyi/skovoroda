
[Number] 1 [Number]  Тож немає тепер жодного осуду тим, які в Ісусі Христі [ходять не за тілом, а за Духом].
[Enter]
[Number] 2 [Number]  Тому що Закон Духа, тобто життя в Ісусі Христі, визволив тебе від закону гріха і смерті.
[Enter]
[Number] 3 [Number]  Адже що було неможливе для Закону через немічність тіла, — Бог, пославши Свого Сина в подобі гріховного тіла і задля гріха, засудив гріх у тілі,
[Enter]
[Number] 4 [Number]  щоб оправдання Закону здійснилося в нас, які ходимо не за тілом, а за Духом.
[Enter]
[Number] 5 [Number]  Тому що ті, котрі за тілом, думають про тілесне, а ті, які за Духом, — про духовне.
[Enter]
[Number] 6 [Number]  Адже тілесні задуми — то смерть, а задуми Духа — то життя і мир,
[Enter]
[Number] 7 [Number]  оскільки тілесні задуми — ворожнеча проти Бога, тому що вони не коряться Божому Законові, та й не можуть.
[Enter]
[Number] 8 [Number]  І ті, хто живе по-тілесному, догодити Богові не можуть.
[Enter]
[Number] 9 [Number]  Ви живете не по-тілесному, а Духом, тому що Божий Дух живе у вас. Якщо ж хто не має Христового Духа, той не Його.
[Enter]
[Number] 10 [Number]  А коли Христос є в вас, то хоча тіло мертве через гріх, але дух живе через праведність.
[Enter]
[Number] 11 [Number]  Якщо Дух Того, Хто воскресив Ісуса з мертвих, живе у вас, то Той, Хто підняв Христа з мертвих, оживить і ваші мертві тіла тим самим Духом, Який живе у вас.
[Enter]
[Number] 12 [Number] Тому, брати, ми не боржники тіла, щоби по-тілесному жити.
[Enter]
[Number] 13 [Number]  Бо якщо живете по-тілесному, то маєте померти; якщо ж Духом умертвляєте тілесні вчинки, то будете жити.
[Enter]
[Enter]
[Number] 14 [Number]  Адже всі, яких веде Божий Дух, — сини Божі.
[Enter]
[Number] 15 [Number]  Тому що ви не одержали духа рабства знову на страх, але одержали Духа синівства, яким кличемо: Авва, Отче!
[Enter]
[Number] 16 [Number]  Сам Дух свідчить нашому духові, що ми — діти Божі.
[Enter]
[Number] 17 [Number]  Якщо ж ми діти, то й спадкоємці, — спадкоємці Бога і співспадкоємці Христа, якщо тільки з Ним страждаємо, щоби з Ним і прославитися.
[Enter]
[Number] 18 [Number]  Бо я вважаю, що страждання теперішнього часу нічого не варті порівняно з майбутньою славою, яка має з’явитися нам.
[Enter]
[Number] 19 [Number]  Усе творіння з надією очікує з’явлення Божих синів.
[Enter]
[Number] 20 [Number]  Адже творіння підкорилося марноті не добровільно, а через того, хто його підкорив, з надією,
[Enter]
[Number] 21 [Number]  що саме творіння буде визволене від рабства тління — для свободи слави дітей Божих.
[Enter]
[Number] 22 [Number]  Бо знаємо, що все творіння разом стогне і страждає аж донині.
[Enter]
[Number] 23 [Number]  Та не тільки воно, але й ми самі, маючи зачаток Духа, самі в собі стогнемо, очікуючи всиновлення та викуплення нашого тіла.
[Enter]
[Number] 24 [Number]  Адже ми надією спаслися. Надія ж, яку бачимо, вже не є надією, бо хіба надіється хтось на те, що бачить?
[Enter]
[Number] 25 [Number]  Коли ж надіємося на те, чого не бачимо, то з терпінням очікуємо його.
[Enter]
[Number] 26 [Number]  Отак і Дух допомагає нам у наших немочах, адже не знаємо, за що і як маємо молитися, але сам Дух заступається [за нас] невимовними зітханнями.
[Enter]
[Number] 27 [Number]  А Той, Хто досліджує серця, знає, які бажання Духа, бо Він заступається за святих з Божої волі.
[Enter]
[Enter]
[Number] 28 [Number]  Знаємо, що тим, які люблять Бога, котрі покликані за Його передбаченням, усе сприяє до добра.
[Enter]
[Number] 29 [Number]  Адже кого Він наперед пізнав, тих і визначив наперед, щоби були вони подібні до образу Його Сина, аби бути Йому первістком серед багатьох братів,
[Enter]
[Number] 30 [Number]  а кого наперед визначив, тих і покликав, кого ж покликав, тих і оправдав, а кого оправдав, тих і прославив.
[Enter]
[Number] 31 [Number]  Що ж скажемо на це? Якщо Бог за нас, то хто проти нас?
[Enter]
[Number] 32 [Number]  Той, Хто Свого Сина не пощадив, а видав Його за нас усіх, то хіба разом з Ним не подарує нам і всього?
[Enter]
[Number] 33 [Number]  Хто буде звинувачувати Божих обранців? Бог — Той, Хто оправдує!
[Enter]
[Number] 34 [Number]  А хто судитиме? Ісус Христос, Який помер і воскрес, Який по правиці Бога, — Він і заступається за нас!
[Enter]
[Number] 35 [Number]  Хто нас відлучить від любові Хри��та? Чи страждання, чи утиски, чи переслідування, чи голод, чи нагота, чи небезпека, чи меч?
[Enter]
[Number] 36 [Number]  Так, як написано: За Тебе вбивають нас щодня, нас вважають за овець, призначених на заріз.
[Enter]
[Number] 37 [Number]  Але в цьому всьому перемагаємо — завдяки Тому, Хто нас полюбив.
[Enter]
[Number] 38 [Number]  Адже я переконаний, що ні смерть, ні життя, ні ангели, ні влади, ні теперішнє, ні майбутнє, ні сили,
[Enter]
[Number] 39 [Number]  ні висота, ні глибина, ні будь-яке інше творіння не зможе нас відлучити від Божої любові, яка в Ісусі Христі, нашому Господі!