
[Number] 1 [Number]  А коли покликав дванадцятьох, то дав Він їм силу і владу над усіма бісами та оздоровляти від хвороб.
[Enter]
[Number] 2 [Number]  І послав Він їх проповідувати Боже Царство й оздоровляти недужих.
[Enter]
[Number] 3 [Number]  І сказав Він їм: Нічого не беріть у дорогу: ні палиці, ні торби, ні хліба, ні грошей, ні двох одежин не майте.
[Enter]
[Number] 4 [Number] І в який лише дім увійдете, там залишайтеся й звідти відходьте.
[Enter]
[Number] 5 [Number]  А як хто не прийме вас, то, виходячи з того міста, обтрусіть пил з ваших ніг — на свідчення проти них.
[Enter]
[Number] 6 [Number] Розійшовшись, вони ходили по селах, звіщаючи Євангеліє та оздоровлюючи всюди.
[Enter]
[Enter]
[Number] 7 [Number]   Ірод, тетрарх, почув про все, що сталося [через Нього], і бентежився, бо дехто казав, ніби це Іван устав із мертвих;
[Enter]
[Number] 8 [Number]  інші — що це Ілля з’явився; ще інші — що воскрес один із давніх пророків.
[Enter]
[Number] 9 [Number]  Тоді Ірод сказав: Іванові я відтяв голову; хто ж такий Оцей, про Кого я чую таке? І намагався побачити Його.
[Enter]
[Enter]
[Number] 10 [Number]    Повернувшись, апостоли розповідали Йому, що вони зробили. Забравши їх, Він усамітнився [у відлюдному місці] біля міста, що зветься Витсаїда.
[Enter]
[Number] 11 [Number] Люди, довідавшись, пішли за Ним. І прийнявши їх, Він розповідав їм про Боже Царство й оздоровляв тих, котрі потребували оздоровлення.
[Enter]
[Number] 12 [Number] День уже почав згасати. Дванадцятеро, підійшовши, сказали Йому: Відпусти людей, щоби пішли і розійшлися по довколишніх селах та по хуторах і знайшли їжу, бо ми тут у безлюдному місці!
[Enter]
[Number] 13 [Number] А Він сказав їм: Дайте ви їм їсти! Вони відповіли: Немає в нас нічого, крім п’яти хлібів та двох рибин; хіба підемо та купимо їжу для всього цього народу.
[Enter]
[Number] 14 [Number] Було ж чоловіків десь близько п’яти тисяч. Та Він сказав Своїм учням: Розсадіть їх рядами по п’ятдесят!
[Enter]
[Number] 15 [Number] І зробили так, і розсадили всіх.
[Enter]
[Number] 16 [Number]  Узявши п’ять хлібів та дві риби, Він звернув погляд до неба, поблагословив їх, поламав і давав учням, щоби поклали перед людьми.
[Enter]
[Number] 17 [Number]  І вони поїли, і наситилися всі, а із залишених кусків назбирали дванадцять кошиків.
[Enter]
[Enter]
[Number] 18 [Number]   І сталося, коли Він молився на самоті й з Ним були учні, Він запитав їх, кажучи: За кого Мене вважають люди?
[Enter]
[Number] 19 [Number]  Вони у відповідь сказали: Деякі — за Івана Хрестителя, інші — за Іллю, а ще інші — за одного з давніх пророків, який воскрес.
[Enter]
[Number] 20 [Number]  Він же запитав їх: А ви за кого Мене вважаєте? Петро ж у відповідь сказав: За Христа Божого!
[Enter]
[Number] 21 [Number] Та Він, заборонивши їм, наказав нікому не розповідати цього,
[Enter]
[Enter]
[Number] 22 [Number]  пояснивши, що Син Людський має багато постраждати, і буде відкинений старшими, первосвящениками й книжниками, і буде вбитий, і воскресне третього дня.
[Enter]
[Enter]
[Number] 23 [Number]   А до всіх Він промовив: Коли хто хоче йти за Мною, нехай зречеться самого себе, бере свій хрест щоденно й іде слідом за Мною.
[Enter]
[Number] 24 [Number] Бо хто хоче душу свою спасти, той погубить її, а хто погубить душу свою заради Мене, той спасе її.
[Enter]
[Number] 25 [Number] Адже що з того скористає людина, коли придбає весь світ, а погубить або знищить саму себе?
[Enter]
[Number] 26 [Number]  Бо хто посоромиться Мене й Моїх слів, того Людський Син посоромиться, коли прийде у Своїй славі, у славі Свого Отця і святих ангелів.
[Enter]
[Number] 27 [Number]  Запевняю вас, що деякі з присутніх тут не зазнають смерті, доки не побачать Божого Царства!
[Enter]
[Enter]
[Number] 28 [Number]   Через вісім днів після цих слів Він узяв Петра, Івана і Якова та піднявся на гору помолитися.
[Enter]
[Number] 29 [Number] І сталося, що під час молитви вигляд Його обличчя змінився, а Його одяг став білим та блискучим.
[Enter]
[Number] 30 [Number] І ось, два мужі розмовляли з Ним: були то Мойсей та Ілля,
[Enter]
[Number] 31 [Number]  котрі з’явилися у славі й говорили про відхід Його, який мав статися в Єрусалимі.
[Enter]
[Number] 32 [Number]  Петро й інші були зморені сном, а прокинувшись, побачили Його славу та обох мужів, які стояли з Ним.
[Enter]
[Number] 33 [Number]  І сталося, коли відходили ті від Нього, Петро сказав Ісусові: Наставнику, добре нам тут бути! Поставимо три намети: один Тобі, один Мойсеєві, один Іллі! Він не знав, що говорить.
[Enter]
[Number] 34 [Number]  Коли він ще говорив, з’явилася хмара й оповила їх; вони ж злякалися, як ті увійшли в хмару.
[Enter]
[Number] 35 [Number]  І почувся голос із хмари, який промовляв: Це Син Мій Вибраний — Його слухайтеся!
[Enter]
[Number] 36 [Number] Коли залунав цей голос, Ісус залишився Сам. А вони мовчали й нікому в ті дні нічого не розповідали про те, що побачили.
[Enter]
[Enter]
[Number] 37 [Number]  Сталося наступного дня, як зійшли вони з гори, зустрів Його великий натовп.
[Enter]
[Number] 38 [Number]  І ось чоловік з натовпу закричав, гукаючи: Учителю, благаю Тебе зглянутись на мого сина, бо одинак він у мене!
[Enter]
[Number] 39 [Number]  А ото дух хапає його, він раптово кричить, кидається з піною. І, вимучивши його, насилу відходить від нього;
[Enter]
[Number] 40 [Number] благав я учнів Твоїх, щоб вигнали його, але не змогли!
[Enter]
[Number] 41 [Number]  У відповідь Ісус сказав: О, роде невірний і розбещений, доки Я буду з вами й терпітиму вас? Приведи сюди свого сина!
[Enter]
[Number] 42 [Number]  Коли він ще йшов, кинув його і затряс ним біс. Та Ісус пригрозив нечистому духові, оздоровив дитину і віддав батькові.
[Enter]
[Number] 43 [Number]   І всі дивувалися з величі Божої.
[Enter]
[Enter]Коли ще всі захоплювалися тим, що робив Ісус, Він сказав Своїм учням:
[Enter]
[Number] 44 [Number]  Вкладіть до своїх вух такі слова: Людський Син має бути переданий у руки людей!
[Enter]
[Number] 45 [Number]  Вони не розуміли цього, бо були закритими ці слова, щоби збагнути їх. Та боялися запитати Його про ці слова.
[Enter]
[Enter]
[Number] 46 [Number]   І спало їм на думку: Хто з них був би найбільший?
[Enter]
[Number] 47 [Number]  А Ісус, знаючи задум їхнього серця, взяв дитину, поставив її коло Себе
[Enter]
[Number] 48 [Number]  і сказав їм: Хто прийме цю дитину в Моє Ім’я, той і Мене приймає, а як хто Мене прийме, той приймає Того, Хто Мене послав, бо хто найменший між вами, той великий!
[Enter]
[Enter]
[Number] 49 [Number]   У відповідь І��ан сказав: Наставнику, бачили ми одного, хто Твоїм Ім’ям виганяв бісів, а ми забороняли йому, бо він не ходить з нами.
[Enter]
[Number] 50 [Number]  Та Ісус сказав йому: Не забороняйте, бо хто не проти вас, той за вас!
[Enter]
[Enter]
[Number] 51 [Number]  І сталося, що коли наближалися дні Його відходу, Він твердо постановив іти в Єрусалим.
[Enter]
[Number] 52 [Number]  І Він послав вісників перед Собою. І, вирушивши, вони прибули до самарійського села, щоби приготувати Йому ночівлю.
[Enter]
[Number] 53 [Number]  А ті не прийняли Його, бо Він ішов до Єрусалима.
[Enter]
[Number] 54 [Number]  І, побачивши це, учні Яків та Іван сказали: Господи, хочеш, ми скажемо, щоб вогонь зійшов з неба і знищив їх [так, як зробив Ілля]?
[Enter]
[Number] 55 [Number] Та, повернувшись до них, Він заборонив їм [і сказав: Не знаєте, якого ви духа, адже Людський Син прийшов не губити людські душі, а спасати їх].
[Enter]
[Number] 56 [Number] І Він пішов до іншого села.
[Enter]
[Enter]
[Number] 57 [Number]  А в дорозі, коли вони йшли, один сказав Йому: Я піду за Тобою, куди тільки Ти підеш, [Господи]!
[Enter]
[Number] 58 [Number] Та Ісус відповів йому: Лисиці мають нори, а птахи небесні — гнізда; Син же Людський не має де й голови прихилити.
[Enter]
[Number] 59 [Number] До іншого Він промовив: Іди за мною. А той відповів: Господи, дозволь мені спочатку піти й поховати свого батька.
[Enter]
[Number] 60 [Number] Та Він сказав йому: Залиши мертвим ховати своїх мерців, а ти йди та сповіщай Боже Царство!
[Enter]
[Number] 61 [Number]  А інший сказав: Я піду за Тобою, Господи, але спочатку дозволь мені попрощатися з домашніми.
[Enter]
[Number] 62 [Number]  Ісус же відповів йому: Жодний з тих, хто поклав руку на плуг і озирається назад, не годиться для Божого Царства.