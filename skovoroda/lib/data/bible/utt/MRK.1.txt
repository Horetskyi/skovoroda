
[Number] 1 [Number] Початок Євангелія Ісуса Христа, Сина Божого.
[Enter]
[Number] 2 [Number]   Як написано в пророка Ісаї: Ось, Я посилаю Мого ангела перед обличчя Твоє, який приготує дорогу Твою [перед Тобою].
[Enter]
[Number] 3 [Number]  Голос того, хто кличе в пустелі: Приготуйте дорогу Господню, вирівняйте стежки Його!
[Enter]
[Number] 4 [Number]  З’явився Іван Хреститель, хрестячи в пустелі та проповідуючи хрещення для покаяння, для прощення гріхів.
[Enter]
[Number] 5 [Number] І приходили до нього з усієї Юдейської землі та всі мешканці Єрусалима, і, визнаючи свої гріхи, були хрещені ним у річці Йордані.
[Enter]
[Number] 6 [Number]  Іван був одягнений в одяг з верблюжої шерсті, мав шкіряний пояс на стегнах своїх і їв сарану та дикий мед.
[Enter]
[Number] 7 [Number]   І він проповідував, кажучи: Слідом за мною йде сильніший за мене, Якому я не достойний, нахилившись, розв’язати ремінця Його взуття.
[Enter]
[Number] 8 [Number]  Я хрестив вас водою, а Він буде хрестити вас Духом Святим!
[Enter]
[Enter]
[Number] 9 [Number]   Сталося, що тими днями прийшов Ісус із Назарета галилейського і був хрещений Іваном у Йордані.
[Enter]
[Number] 10 [Number]  І тут же, виходячи з води, Він побачив, що розкрилися небеса і що Дух, як голуб, сходив на Нього;
[Enter]
[Number] 11 [Number]  і голос пролунав з неба: Ти — Син Мій Улюблений, Якого Я вподобав!
[Enter]
[Enter]
[Number] 12 [Number]  І відразу Дух веде Його в пустелю.
[Enter]
[Number] 13 [Number]  І був Він у пустелі сорок днів, спокушуваний сатаною; і перебував серед звірів, і ангели служили Йому.
[Enter]
[Enter]
[Number] 14 [Number]   А після того, як був виданий Іван, Ісус прийшов до Галилеї і проповідував Радісну Звістку [Царства Божого].
[Enter]
[Number] 15 [Number]  Він казав: Сповнився час, і наблизилося Царство Боже. Покайтеся і віруйте в Євангеліє!
[Enter]
[Enter]
[Number] 16 [Number]  А коли проходив біля Галилейського моря, то побачив Симона й Андрія, Симонового брата, які закидали невід у море, оскільки були рибалками.
[Enter]
[Number] 17 [Number]  Тож сказав їм Ісус: Ідіть за Мною, і Я зроблю вас ловцями людей.
[Enter]
[Number] 18 [Number]  І негайно, покинувши сіті, вони пішли за Ним.
[Enter]
[Number] 19 [Number]  А пройшовши дещо далі, Він побачив Якова Зеведеєвого та його брата Івана, які були в човні та лагодили сіті,
[Enter]
[Number] 20 [Number]  і відразу покликав їх. Залишивши свого батька Зеведея в човні з наймитами, вони пішли за Ним.
[Enter]
[Enter]
[Number] 21 [Number]   І прийшли вони в Капернаум, і тут же в суботу, увійшовши в синагогу, Він почав навчати.
[Enter]
[Number] 22 [Number]  І дивувалися з Його вчення, тому що Він навчав їх як Той, Хто має владу, а не як книжники.
[Enter]
[Number] 23 [Number]  І якраз був у їхній синагозі біснуватий чоловік, і він закричав,
[Enter]
[Number] 24 [Number]  запитуючи: Що Тобі до нас, Ісусе Назарянине? Ти прийшов вигубити нас? Знаю, хто Ти є — Святий Божий!
[Enter]
[Number] 25 [Number]  А Ісус погрозив йому, промовивши: Замовкни і вийди з нього!
[Enter]
[Number] 26 [Number]  Тоді затряс ним нечистий дух і, закричавши гучним голосом, вийшов з нього.
[Enter]
[Number] 27 [Number]  І жахнулися всі, так що запитували одне одного, говорячи: Що це? Нове вчення з владою! Навіть нечистим духам наказує, і вони слухають Його!
[Enter]
[Number] 28 [Number]  І враз розійшлася чутка про Нього всюди, по всій Галилейській околиці.
[Enter]
[Number] 29 [Number]   Незабаром, залишивши синагогу, Він з Яковом та Іваном прийшов до дому Симона й Андрія.
[Enter]
[Number] 30 [Number]  А Симонова теща лежала в гарячці; тож Йому негайно сказали про неї.
[Enter]
[Number] 31 [Number]  Він підійшов і, взявши за руку, підвів її — і гарячка залишила її, і вона почала прислуговувати їм.
[Enter]
[Number] 32 [Number]  А як звечоріло, коли вже зайшло сонце, поприносили до Нього всіх хворих і біснуватих.
[Enter]
[Number] 33 [Number]  І все місто зібралося перед дверима.
[Enter]
[Number] 34 [Number]  Тож Він оздоровив багатьох хворих на різні недуги, і вигнав численних бісів, але бісам не давав говорити, бо знали Його, [що Він — Христос].
[Enter]
[Enter]
[Number] 35 [Number]   А вставши вранці, ще вдосвіта, Він вийшов і попрямував у пустинне місце й там молився.
[Enter]
[Number] 36 [Number] І поспішили за Ним Симон і ті, хто з ним,
[Enter]
[Number] 37 [Number]  і знайшли Його, та й кажуть Йому: Усі Тебе шукають!
[Enter]
[Number] 38 [Number] А Він відповів їм: Ходімо в інші місця, до сусідніх сіл [та міст], щоб і там проповідувати, адже на те Я і прийшов.
[Enter]
[Number] 39 [Number]  І Він пішов, проповідуючи в їхніх синагогах по всій Галилеї та виганяючи бісів.
[Enter]
[Enter]
[Number] 40 [Number]  І приходить до Нього прокажений, благає Його і, упавши на коліна, каже Йому: Якщо хочеш, Ти можеш очистити мене!
[Enter]
[Number] 41 [Number]  Змилосердившись, Він простягнув руку, доторкнувся до нього, та й каже йому: Хочу, — стань чистим!
[Enter]
[Number] 42 [Number] І вмить зійшла з нього проказа, і він очистився.
[Enter]
[Number] 43 [Number]  Суворо попередивши, відразу відіслав його,
[Enter]
[Number] 44 [Number]  наказавши: Дивись же, нікому нічого не кажи, але піди й покажися священикові та принеси за своє очищення те, що велів Мойсей, — їм на свідчення!
[Enter]
[Number] 45 [Number]  А той, вийшовши, почав багато розповідати й розголошувати про ту справу, тож більше не міг Він відкрито ввійти в місто, але перебував поза містом, у безлюдних місцях, та до Нього приходили звідусіль.