[Italic]Із цього зерна: "Блаженні вбогі духом"[Italic]²⁹[Italic], тобто "Премудрість книжника в доброчесності святкування, а коли умаляється в діяннях своїх, упремудриться" (Сирах). "Змалійте і розумійте..."[Italic]³⁰.

[MainSection]
В город не піду багатий — на полях я буду жить,
Вік свій буду коротати там, де тихо час біжить.
О діброво, о зелена! Моя матінко свята!
В тобі радість звеселенна тишу, спокій розгорта.

Бо міста, хоча й високі, в море розпачу штовхнуть,
А ворота, хоч широкі, у неволю заведуть.
О діброво, о зелена! Моя матінко свята!
В тобі радість звеселенна тишу, спокій розгорта.

Ні, не хочу їздить в море, красних не візьму одеж,
Бо вони ховають горе, сум, сум’яття, страх без меж.
О діброво, о зелена! Моя матінко свята!
В тобі радість звеселенна тишу, спокій розгорта.

Йти гидую з барабаном завойовувать міста
Чи лякать цивільним саном, щоб хилилась біднота.
О діброво, о зелена! Моя матінко свята!
В тобі радість звеселенна тишу, спокій розгорта.

Не бажаю наук нових, крім здорового ума,
Крім розуми остей Христових, бо солодкість там сама.
О діброво, о зелена! Моя матінко свята!
В тобі радість звеселенна тишу, спокій розгорта.

І нічого не бажаю, окрім хліба та води,
Вбогість приятелем маю — з нею ми давно свати.
О діброво, о зелена! Моя матінко свята!
В тобі радість звеселенна тишу, спокій розгорта.

За маєток земний маю спокій, воленьку святу,
Окрім вічності бажаю я дорогу цю просту.
О діброво, о зелена! Моя матінко свята!
В тобі радість звеселенна тишу, спокій розгорта.

А коли до всього того гріх збороти до кінця,
Так тоді скажи: якого треба прагнути вінця?
О діброво, о зелена! Моя матінко свята!
В тобі радість звеселенна тишу, спокій розгорта.

Здрастуй, любий мій спокою! Ти навіки будеш мій,
Добре буть мені з тобою: ти для мене, а я твій.
О діброво! О свободо! Я в тобі почав мудріть
І в тобі, моя природо, шлях свій хочу закінчить.
[MainSection]

[Center] Кінець