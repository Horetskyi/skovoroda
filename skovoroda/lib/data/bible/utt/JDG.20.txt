
[Number] 1 [Number] І виступили всі ізраїльські сини, і зібралася вся громада, як один чоловік, від Дана і аж до Вирсавії і землі Ґалааду до Господа, до Масифи. 
[Number] 2 [Number] І піднялися старійшини всього народу, усі ізраїльські племена серед зібрання Божого народу — чотириста тисяч чоловік піших, які носять меч. 
[Number] 3 [Number] І почули сини Веніаміна, що ізраїльські сини прийшли до Господа до Масифи. І сказали ізраїльські сини: Скажіть, де сталося це зло? 
[Number] 4 [Number] І відповів чоловік-левіт, муж убитої жінки, і сказав: До Ґаваа Веніаміна прийшов я і моя наложниця, щоб переночувати. 
[Number] 5 [Number] Та проти мене повстали мужі, які в Ґаваа, і оточили довкола мене дім вночі, і хотіли мене вбити. А мою наложницю вони принизили й наглумилися над нею, і вона померла. 
[Number] 6 [Number] Тож я взяв мою наложницю, поділив я її на частини, і послав до кожної околиці спадку ізраїльського, бо вони вчинили безумство в Ізраїлі. 
[Number] 7 [Number] Ось усі ви, ізраїльські сини, дайте собі слово і раду.
[Enter]
[Number] 8 [Number] І піднявся весь народ як один чоловік, кажучи: Не ввійдемо — жодний з нас — до свого житла — і не подамося — жодний з нас — до своєї хати! 
[Number] 9 [Number] А тепер ось ця справа, яку вчинимо Ґаваа: Підемо проти неї за жеребом! 
[Number] 10 [Number] Ми візьмемо десять мужів на сто, сто на тисячу і тисячу на десять тисяч, щоб узяти заготовлену їжу народові, аби забезпечити тих, які йдуть на Ґаваа Веніаміна через усе те безумство, яке вони вчинили в Ізраїлі! 
[Number] 11 [Number] І зібрався кожний ізраїльський чоловік з міст, прийшли всі як один чоловік.
[Enter]
[Number] 12 [Number] І послали ізраїльські племена мужів до всього племені Веніаміна, кажучи: Що це за зло, яке сталося у вас? 
[Number] 13 [Number] Тож тепер видайте цих безбожних мужів у Ґаваа, синів Веліяла, ми вб’ємо їх і усунемо зло з Ізраїля! Але сини Веніаміна не забажали послухатися голосу їхніх братів, ізраїльських синів. 
[Number] 14 [Number] А сини Веніаміна зібралися з їхніх міст до Ґаваа, щоб вийти воювати з ізраїльськими синами.
[Enter]
[Number] 15 [Number] У той день сини Веніаміна зробили перепис — двадцять п’ять тисяч мужів з міст, які носять меч, крім тих, які живуть у Ґаваа. Ці також були пораховані — сімсот молодих вибраних мужів, 
[Number] 16 [Number] які вправно орудують обома руками. Це — усі пращники, які попадають камінням у волосину, і не схиблять. 
[Number] 17 [Number] І кожний ізраїльськ��й муж також був порахований — чотириста тисяч мужів, які носять меч, не враховуючи синів Веніаміна. Усі ці мужі — воїни.
[Enter]
[Number] 18 [Number] Вони виступили і пішли до Ветиля, і запитали Бога. Ізраїльські сини сказали: Хто з нас піде проводирем, щоб воювати з Веніаміном? А Господь відповів: Юда піде проводирем!
[Enter]
[Number] 19 [Number] Тож ізраїльські сини піднялися і отаборилися проти Ґаваа. 
[Number] 20 [Number] І вийшов кожний ізраїльський чоловік на війну з Веніаміном, і стали з ними мужі ізраїльські до бою проти Ґаваа. 
[Number] 21 [Number] Та сини Веніаміна вийшли з міста, і вигубили в той день в Ізраїлі двадцять дві тисячі мужів на землі. 
[Number] 22 [Number] Однак ізраїльські мужі зібралися із силами і продовжували стояти в бою на місці, де стали до бою в перший день. 
[Number] 23 [Number] І пішли ізраїльські сини, і плакали перед Господом аж до вечора, і звернулися до Господа, запитуючи: Чи продовжуватиму зближатися в битві з Веніаміном, моїм братом? А Господь сказав: Підете проти нього!
[Enter]
[Number] 24 [Number] І сини Ізраїля прийшли до Веніаміна на другий день. 
[Number] 25 [Number] І Веніамін вийшов їм назустріч з Ґаваа другого дня, і вигубив з народу вісімнадцять тисяч мужів на землі. Це всі, які носять меч! 
[Number] 26 [Number] І пішли всі ізраїльські сини і весь народ, попрямували до Ветилю і заплакали перед Господом, і постили в той день, і принесли всепалення спасіння перед Господом, 
[Number] 27 [Number] і запитали Господа Ізраїльські сини. А в ті дні там був ковчег Господнього завіту, 
[Number] 28 [Number] і Фінеес, син Елеазара, син Аарона, стояв перед ним у ті дні, запитуючи: Чи продовжу ще йти на бій із синами Веніаміна, мого брата, чи припиню воювати? І сказав Господь: Підіть, бо завтра передам його у твою руку!
[Enter]
[Number] 29 [Number] Тож ізраїльські сини зробили засідку довкола Ґаваа, 
[Number] 30 [Number] і піднявся Ізраїль проти Веніаміна на третій день, і став до бою проти Ґаваа так, як раз за разом. 
[Number] 31 [Number] І вийшли сини Веніаміна назустріч народові, і відтягнені були від міста, і почали, так як раз за разом, убивати з народу на дорогах, з яких є одна, що йде до Ветиля, і одна, яка йде до Ґаваа в полі, — якихось тридцять мужів з-поміж Ізраїля полягли. 
[Number] 32 [Number] Тож сини Веніаміна сказали: Падають перед нами так, як і раніше! А ізраїльські сини сказали: Втікаймо і виведемо їх з міста на дороги. 
[Number] 33 [Number] І кожний ізраїльський чоловік устав зі свого місця, і вони стали до бою у Ваалтамарі, а ізраїльська засідка вийшла зі свого місця із заходу Ґаваа, 
[Number] 34 [Number] і вони пішли напроти Ґаваа, — десять тисяч вибраних мужів з усього Ізраїля, — і битва стала тяжкою. А ті не усвідомили, що на них насувається зло.
[Enter]
[Number] 35 [Number] І Господь повернув до втечі Веніаміна з-перед обличчя Ізраїля, тож ізраїльські сини вигубили у Веніаміна в той день двадцять п’ять тисяч і сто чоловік. Це всі, які носять меч. 
[Number] 36 [Number] І побачив Веніамін, що його повернено до втечі, а муж ізраїльський поступився Веніамінові, бо вони надіялися на засідку, яку зробили проти Ґаваа. 
[Number] 37 [Number] І кинулася засідка, і виступила проти Ґаваа, пішла засідка і побила все місто вістрям меча. 
[Number] 38 [Number] І був наказ мужеві ізраїльському, тим, які в засідці, подати димовий знак з міста. 
[Number] 39 [Number] І повернули назад ізраїльські мужі в битві, і Веніамін почав побивати ранених поміж ізраїльських мужів, якихось тридцять чоловік, бо сказали: Вони таки справді змушені втікати перед нами, як і під час попередньої битви! 
[Number] 40 [Number] А з міста почав підноситися вогонь — стовп диму. І озирнувся Веніамін позад себе, і ось край міста підносився до неба. 
[Number] 41 [Number] Ізраїльський муж повернувся, і поспішив муж Веніаміна, і зрозумів, що його настигає зло. 
[Number] 42 [Number] Тож вони звернули перед ізраїльським мужем на дорогу пустелі, і битва вигубила його, і ці з міст вигублювали його посеред них. 
[Number] 43 [Number] І відрізали відступ Веніамінові, щоб таки покласти йому край, і топтали аж до Ґаваа зі сходу сонця. 
[Number] 44 [Number] І полягло з Веніаміна вісімнадцять тисяч чоловік, усі вони — сильні мужі. 
[Number] 45 [Number] Вони звернули вбік і втекли в пустелю, до скелі Реммона, та їх дозбирували на дорогах — ще п’ять тисяч чоловік. І гналися за ними аж до Ґадама, і вбили з них ще дві тисячі чоловік.
[Enter]
[Number] 46 [Number] І було в той день усіх, які полягли з-посеред Веніаміна, двадцять п’ять тисяч чоловік, які носили меч, усі вони — сильні мужі. 
[Number] 47 [Number] Вони повернули вбік і втекли в пустелю, до скелі Реммона, — шістсот мужів, — і перебували на скелі Реммона чотири місяці. 
[Number] 48 [Number] Та ізраїльські мужі оточили синів Веніаміна і побили їх вістрям меча ззовні міста — аж до худоби, аж до кожного, хто знайшовся в усіх містах. А на міста, які їм траплялися, насилали вогонь.