
[Number] 1 [Number] Якось прийшли дочки Салпаада, сина Офера, сина Ґалаада, сина Махіра, з роду Манасії, з Йосифових синів. Ось їхні імена: Маала, Нуа, Еґла, Мелха і Терса. 
[Number] 2 [Number] Вони стали перед Мойсеєм і перед священиком Елеазаром, і перед князями, і перед усією громадою біля входу в намет свідчення й кажуть: 
[Number] 3 [Number] Наш батько помер у пустелі, та він не був серед натовпу, який збунтувався перед Господом у громаді Коре, але помер за свій власний гріх, а синів він не мав. 
[Number] 4 [Number] Щоб не було викреслене ім’я нашого батька з його роду, оскільки він не має сина, то дайте нам спадок серед братів нашого батька! 
[Number] 5 [Number] І Мойсей виклав їхню справу перед Господом. 
[Number] 6 [Number] А Господь промовив до Мойсея, кажучи: 
[Number] 7 [Number] Правильно сказали дочки Салпаада. Даси їм дар — володіння в спадщину поміж синами їхнього батька, і передаси їм частку їхнього батька. 
[Number] 8 [Number] Тож скажеш ізраїльським синам, промовляючи: Якщо людина помре і не матиме сина, то передасте його спадщину його дочці. 
[Number] 9 [Number] Якщо ж він не матиме і дочки, то дасте спадщину його братові. 
[Number] 10 [Number] Якщо ж він не матиме і братів, то дасте спадщину братові його батька. 
[Number] 11 [Number] Якщо ж не буде й братів у його батька, то дасте спадщину його найближчому родичеві з його племені, — хай він успадкує те, що його. І це стане для ізраїльських синів судовим рішенням, згідно із заповіддю Господа Мойсеєві. 
[Number] 12 [Number] І сказав Господь Мойсеєві: Зійди на гору, що на тому боці, — це гора Навав, — і поглянь на Ханаанську землю, яку Я даю ізраїльським синам у власність. 
[Number] 13 [Number] Ти побачиш її і приєднаєшся до свого народу, — як твій брат Аарон приєднався на горі Ор, — так само і ти. 
[Number] 14 [Number] Адже ви порушили Моє слово в пустелі Сін, коли громада противилася, щоб святити Мене. Ви Мене не святили перед ними біля води. (Це — Вода Сперечання, Кадиса, у пустелі Сін). 
[Number] 15 [Number] Тоді Мойсей сказав Господу: 
[Number] 16 [Number] Хай Господь, Бог духів і всякого тіла, вибере чоловіка для цієї громади, 
[Number] 17 [Number] який виходитиме перед ними і який входитиме перед ними, який виводитиме їх і який вводитиме їх; і Господня громада не буде, як отара, що не має пастуха. 
[Number] 18 [Number] А Господь промовив до Мойсея, кажучи: Візьми до себе Ісуса, сина Навина, чоловіка, який має в собі Духа, і поклади на нього свої руки. 
[Number] 19 [Number] Ти поставиш його перед священиком Елеазаром і заповіси йому перед усією громадою, і заповіси про нього перед ними, 
[Number] 20 [Number] і наділиш його частиною своєї слави, щоб його слухалися ізраїльські сини. 
[Number] 21 [Number] І він стане перед священиком Елеазаром, і запитають про нього перед Господом рішення Об’явлення. За його вказівкою виходитимуть і за його вказівкою входитимуть — він та ізраїльські сини, уся громада одностайно. 
[Number] 22 [Number] І Мойсей зробив так, як заповів йому Господь. Він узяв Ісуса, поставив його перед священиком Елеазаром і перед усією громадою, 
[Number] 23 [Number] поклав свої руки на нього і наділив його повноваженнями, як Господь і заповів Мойсеєві.