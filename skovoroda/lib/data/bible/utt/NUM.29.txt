
[Number] 1 [Number] А сьомого місяця, першого дня місяця буде у вас святе скликання. Не будете виконувати жодної буденної роботи: це буде для вас день гучного сурмлення. 
[Number] 2 [Number] І принесете всепалення, як любі пахощі для Господа: одного бичка, одного барана, сім ягнят — однолітніх, без вади. 
[Number] 3 [Number] А їхня хлібна жертва — питльоване пшеничне борошно, замішане на олії, — три десятини ефи на одного бичка і дві десятини на одного барана, 
[Number] 4 [Number] і десятину, — десятину ефи на одне ягня, — для семи ягнят. 
[Number] 5 [Number] І одного козла з кіз у жертву за гріх, щоби звершити викуплення за вас. 
[Number] 6 [Number] Це — крім всепалення на новий місяць з його жертвами і жертвами виливання та повсякчасних всепалень з їхніми хлібними жертвами і жертвами виливання, — згідно з їхнім описом, як любі пахощі для Господа. 
[Number] 7 [Number] А десятого дня цього місяця буде у вас святе скликання, і упокорите ваші душі, і не робитимете жодного діла. 
[Number] 8 [Number] Принесете всепалення, як любі пахощі, жертовні дари для Господа: одного бичка з великої рогатої худоби, одного барана, сім ягнят, — однолітніх, які мають бути у вас без вади. 
[Number] 9 [Number] А їхня хлібна жертва — питльоване пшеничне борошно, замішане на олії, три десятини ефи на одного бичка, дві десятини на одного барана, 
[Number] 10 [Number] і десятину, — десятину ефи на одне ягня, — для семи ягнят. 
[Number] 11 [Number] І одного козла з кіз у жертву за гріх, щоби звершити викуплення за вас, крім того, що для викуплення за гріх, і повсякчасних всепалень з їхніми хлібними жертвами та жертвами виливання, згідно з описом, — як любі пахощі і жертовний дар для Господа. 
[Number] 12 [Number] А п’ятнадцятого дня цього сьомого місяця буде у вас святе скликання: не будете виконувати жодної буденної роботи і сім днів відзначатимете його, як свято для Господа. 
[Number] 13 [Number] І принесете всепалення, як жертовний дар, — любі пахощі для Господа: першого дня тринадцять бичків з великої рогатої худоби, двох баранів, чотирнадцять ягнят, — однолітніх, які мають бути у вас без вади. 
[Number] 14 [Number] А їхня хлібна жертва — питльоване пшеничне борошно, замішане на олії, — три десятини ефи на одного бичка, для тринадцятьох бичків, дві десятини на одного барана, для обох баранів, 
[Number] 15 [Number] і десятину, — десятину ефи на одне ягня, — для чотирнадцятьох ягнят, 
[Number] 16 [Number] і одного козла за гріх, крім повсякчасних всепалень з їхніми хлібними жертвами та жертвами виливання. 
[Number] 17 [Number] Другого дня — дванадцять бичків, двох баранів і чотирнадцять ягнят, — однолітніх, без вади. 
[Number] 18 [Number] Їхня хлібна жертва і їхня жертва виливання — для бичків, баранів і ягнят, — за їхньою кількістю, згідно з їхнім описом. 
[Number] 19 [Number] А також одного козла з кіз у жертву за гріх, крім постійних всепалень з їхніми хлібними жертвами і їхніми жертвами виливання. 
[Number] 20 [Number] Третього дня — одинадцять бичків, двох баранів і чотирнадцять ягнят, — однолітніх, без вади. 
[Number] 21 [Number] Їхня хлібна жертва і їхня жертва виливання — для бичків, баранів і ягнят, — за їхньою кількістю, згідно з їхнім описом. 
[Number] 22 [Number] І одного козла за гріх, крім постійного всепалення з їхніми хлібними жертвами і їхніми жертвами виливання. 
[Number] 23 [Number] Четвертого дня — десять бичків, два барани і чотирнадцять ягнят, — однолітніх, без вади. 
[Number] 24 [Number] Їхні хлібні жертви і їхні жертви виливання — для бичків, баранів і ягнят, — за їхньою кількістю, згідно з їхнім описом. 
[Number] 25 [Number] І одного козла за гріх, крім постійних всепалень з їхніми хлібними жертвами і їхніми жертвами виливання. 
[Number] 26 [Number] П’ятого дня — дев’ять бичків, два барани і чотирнадцять ягнят, — однолітніх, без вади. 
[Number] 27 [Number] Їхні хлібні жертви і їхні жертви виливання — для бичків, баранів і ягнят, — за їхньою кількістю, згідно з їхнім описом. 
[Number] 28 [Number] І одного козла з кіз у жертву за гріх, крім постійних всепалень з їхніми хлібними жертвами і їхніми жертвами виливання. 
[Number] 29 [Number] Шостого дня — вісім бичків, два барани і чотирнадцять ягнят, — однолітніх, без вади. 
[Number] 30 [Number] Їхні хлібні жертви і їхні жертви виливання — для бичків, баранів і ягнят, — за їхньою кількістю, згідно з їхнім описом. 
[Number] 31 [Number] І одного козла з кіз у жертву за гріх, крім постійних всепалень з їхніми хлібними жертвами і їхніми жертвами виливання. 
[Number] 32 [Number] Сьомого дня — сім бичків, два барани і чотирнадцять ягнят, — однолітніх, без вади. 
[Number] 33 [Number] Їхні хлібні жертви і їхні жертви виливання — для бичків, баранів і ягнят, — за їхньою кількістю, згідно з їхнім описом. 
[Number] 34 [Number] І одного козла з кіз у жертву за гріх, крім постійних всепалень з їхніми хлібними жертвами і їхніми жертвами виливання. 
[Number] 35 [Number] Восьмий день буде у вас заключним. Не чинитимете в цей день жодної буденної роботи. 
[Number] 36 [Number] І принесете всепалення, як любі пахощі — жертовний дар для Господа: одного бичка, одного барана і сім ягнят, — однолітніх, без вади. 
[Number] 37 [Number] Їхні хлібні жертви і їхні жертви виливання — для бичка, барана і ягнят, — за їхньою кількістю, згідно з їхнім описом. 
[Number] 38 [Number] І одного козла з кіз у жертву за гріх, крім повсякчасного всепалення з їхніми жертвами та їхніми жертвами виливання. 
[Number] 39 [Number] Це приноситимете Господу під час ваших свят, крім ваших обітниць, ваших добровільних дарів, ваших всепалень, ваших хлібних жертв, ваших жертв виливання і ваших жертв спасіння.