
[Number] 1 [Number] Сталося ж, що тієї пори пішов Юда від своїх братів і прибув до одного чоловіка, одоламітця, ім’я якому — Ірас. 
[Number] 2 [Number] І побачив там Юда дочку чоловіка-ханаанця, ім’я якої Сава. І взяв її, і ввійшов до неї. 
[Number] 3 [Number] Вона завагітніла й народила сина, і дала йому ім’я Ір. 
[Number] 4 [Number] І знову завагітніла, і народила сина, і назвала його Авнаном. 
[Number] 5 [Number] Згодом ще народила сина і дала йому ім’я — Силом. Вона ж перебувала в Хасві, коли їх народжувала. 
[Number] 6 [Number] І взяв Юда дружину для Іра, свого первенця, ім’я якої Тамара. 
[Number] 7 [Number] Та Ір, Юдин первенець, був лихий перед Господом, — і Бог його вбив. 
[Number] 8 [Number] Тож Юда сказав Авнанові: Увійди до дружини свого померлого брата і одружися з нею, — подбай, щоб у твого брата були нащадки. 
[Number] 9 [Number] Та Авнан зрозумів, що нащадки будуть не його. І сталося, коли він сходився з дружиною свого брата, то випускав сім’я на землю, щоб не дати нащадка своєму братові. 
[Number] 10 [Number] І перед Богом поганим було, що таке той вчинив, — і Він убив і цього. 
[Number] 11 [Number] Тож Юда сказав своїй невістці Тамарі: Залишайся вдовою в домі свого батька, поки не підросте мій син Силом! — бо сказав: Щоби часом не помер і цей, як і його брати. Відійшла Тамара і оселилася в домі свого батька.
[Enter]
[Number] 12 [Number] Сповнилися дні — і померла Сава, Юдина дружина. І коли утішився, пішов Юда — сам та його пастух Ірас, одоламітець, — в Тамну, до тих, які стригли його овець. 
[Number] 13 [Number] І сповістили його невістці Тамарі, кажучи: Ось твій тесть іде в Тамну стригти своїх овець. 
[Number] 14 [Number] І скинувши із себе одяг удови, вона накинула намітку, прикрасилася і сіла біля брами Енана, що по дорозі до Тамни, оскільки знала, що Силом виріс, та він не віддав йому її за дружину. 
[Number] 15 [Number] А Юда, побачивши її, подумав, що вона повія, бо вона накрила своє обличчя, і він не впізнав її. 
[Number] 16 [Number] Він завернув до неї з дороги і сказав їй: Дозволь мені ввійти до тебе, — оскільки не впізнав, що це його невістка. А вона сказала: Що мені даси, як увійдеш до мене? 
[Number] 17 [Number] Він же відповів: Я пришлю тобі зі стада козеня. Вона ж сказала: На умові, що даси заставу, доки не пришлеш. 
[Number] 18 [Number] Він же сказав: Яку дати тобі заставу? Вона ж відповіла: Твій перстень, ланцюжок з печаткою і посох, що у твоїй руці. Він дав їй і ввійшов до неї, і та завагітніла від нього. 
[Number] 19 [Number] І, вставши, вона відійшла, скинула із себе намітку і зодяглася в одяг свого вдівства.
[Enter]
[Number] 20 [Number] А Юда, щоб забрати заставу в жінки, послав козеня через свого пастуха-одоламійця, однак той не знайшов її. 
[Number] 21 [Number] Тож запитав чоловіків, які з тої місцевості: Де та повія, котра була в Енані при дорозі? Вони відповіли: Не було тут повії! 
[Number] 22 [Number] Тож він повернувся до Юди і сказав: Не знайшов я її, і чоловіки на місці кажуть, що там немає повії. 
[Number] 23 [Number] А Юда сказав: Нехай має те, але щоби часом нас не висміяли. Я ж послав це козеня, та ти її не знайшов.
[Enter]
[Number] 24 [Number] Сталося ж, що через три місяці Юді сповістили, стверджуючи: Упала в блуд твоя невістка Тамара й ось завагітніла через розпусту. А Юда сказав: Виведіть її — і нехай буде спалена. 
[Number] 25 [Number] Коли ж її вели, вона послала до свого тестя, кажучи: Я завагітніла від чоловіка, кому належить оце. Упізнавай, — сказала вона, — чий це перстень, ланцюжок з печаткою і цей посох! 
[Number] 26 [Number] Юда впізнав і сказав: Тамара виявилася праведнішою за мене, оскільки я не дав її моєму синові Силомові. Та вже більше не сходився з нею.
[Enter]
[Number] 27 [Number] Сталося ж, коли почалися пологи, виявилося, що в її лоні були близнята. 
[Number] 28 [Number] І сталося, що під час її родів один з них висунув руку. Тож повитуха взяла, та й пов’язала на його ручку червону нитку, кажучи: Цей вийде першим. 
[Number] 29 [Number] Та коли втягнув ручку назад, то відразу ж вийшов його брат. А вона сказала: Як же ти прорвав перепону? І вона дала йому ім’я — Фарес. 
[Number] 30 [Number] І після цього вийшов його брат, який мав на своїй руці червону нитку. І вона дала йому ім’я — Зара.