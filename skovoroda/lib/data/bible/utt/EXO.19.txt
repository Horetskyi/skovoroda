
[Number] 1 [Number] А третього місяця після виходу Ізраїльських синів з Єгипетської землі, того ж дня вони досягли Синайської пустелі. 
[Number] 2 [Number] Вони вирушили з Рафідіна і прибули до Синайської пустелі; і там, напроти гори, Ізраїль отаборився. 
[Number] 3 [Number] Мойсей вийшов на Божу гору, і Бог покликав його з гори, промовляючи: Скажи так домові Якова і сповісти синам Ізраїля: 
[Number] 4 [Number] Самі ви побачили, що Я зробив єгиптянам, а вас підняв, наче на орлиних крилах, і привів вас до Себе! 
[Number] 5 [Number] І тепер, якщо уважно прислухаєтеся до Мого голосу і збережете Мій завіт, то будете для Мене особливим народом з-поміж усіх народів. Адже Моєю є вся земля. 
[Number] 6 [Number] І ви будете в Мене царським священством і святим народом! Ці слова скажеш синам Ізраїля. 
[Number] 7 [Number] Тож Мойсей пішов, покликав старійшин народу і виклав перед ними всі ці слова, які наказав йому Бог. 
[Number] 8 [Number] У відповідь весь народ одностайно сказав: Усе, що сказав Бог, зробимо і послухаємося! А Мойсей передав слова народу Богові. 
[Number] 9 [Number] Господь же сказав Мойсеєві: Ось Я приходжу до тебе в хмарному стовпі, щоб почув народ, як Я розмовляю з тобою, — і тобі повірять навіки. Тоді Мойсей переказав слова народу Господу. 
[Number] 10 [Number] А Господь сказав Мойсеєві: Зійди та застережи народ, і очисти їх сьогодні та завтра, і хай вони виперуть свій одяг. 
[Number] 11 [Number] А третього дня хай вони будуть готові, бо третього дня Господь перед усім народом зійде на Синайську гору. 
[Number] 12 [Number] Довкола ти відділиш народ границею, кажучи: Пильнуйте, не виходьте на гору і не доторкайтеся будь-де до неї! Кожний, хто доторкнеться до гори, неодмінно помре. 
[Number] 13 [Number] Не доторкнеться рука до неї, бо неодмінно буде побита камінням або прострілена стрілою, — чи то тварина, чи то людина, — не житиме. Коли голоси, звук труби і хмара відійдуть від гори, тоді вони підіймуться на гору. 
[Number] 14 [Number] Тож Мойсей зійшов з гори до народу і освятив його, і вони випрали свій одяг. 
[Number] 15 [Number] І він промовив до народу: Будьте готові три дні, не входьте до жінок. 
[Number] 16 [Number] І сталося третього дня, коли настав світанок, з’явилися голоси і блискавки, і темна хмара над Синайською горою; лунав сильний голос труби. Тож весь народ у таборі перелякався. 
[Number] 17 [Number] Мойсей вивів з табору народ назустріч Богові, і вони стали під горою. 
[Number] 18 [Number] А Синайська гора вся диміла, тому що Бог зійшов на неї у вогні, і дим підносився, наче дим з печі. Тож весь народ дуже перелякався. 
[Number] 19 [Number] Звуки труби ставали дедалі сильнішими. Мойсей говорив, а Бог йому відповідав голосом. 
[Number] 20 [Number] Господь зійшов на Синайську гору — на вершину гори. І Господь покликав на вершину гори Мойсея, і Мойсей піднявся. 
[Number] 21 [Number] І промовив Бог до Мойсея, кажучи: Спустись і настійно вмовляй народ, аби часом вони не наблизилися до Бога, щоб побачити, аби не полягло багато з них. 
[Number] 22 [Number] А священики, які наближаються до Бога, хай освятяться, щоб часом Господь не відступив від них. 
[Number] 23 [Number] Та Мойсей відповів Богові: Народ не зможе підійти до Синайської гори, бо Ти заповідав нам, кажучи: Обведи границею гору й освяти її. 
[Number] 24 [Number] А Господь сказав йому: Іди, спустися вниз і підіймися — ти й Аарон з тобою. Та священики і народ хай не намагаються піднятися до Бога, щоб Господь не знищив декого з них. 
[Number] 25 [Number] Тож Мойсей спустився до народу і переказав їм.