
[Number] 1 [Number] Так говорить Господь: За три безбожності Моава і за чотири не відступлюся від нього, тому що спалили кості царя Ідумеї на попіл. 
[Number] 2 [Number] Тож пошлю вогонь на Моава, і він пожере основи його міст, і Моав помре в безсиллі з криком і з голосом труби. 
[Number] 3 [Number] І вигублю з-поміж нього суддю, і вб’ю з ним усіх його володарів, — говорить Господь.
[Enter]
[Number] 4 [Number] Так промовляє Господь: За три безбожності синів Юди і за чотири не відступлюся від нього, оскільки відкинули вони закон Господа, не берегли Його приписів, і їх звели їхні безглуздя, які вони чинили, — ті, за якими їхні батьки ходили. 
[Number] 5 [Number] І пошлю вогонь на Юду, і він пожере основи Єрусалима.
[Enter]
[Number] 6 [Number] Так говорить Господь: За три безбожності Ізраїля і за чотири не відступлюся від нього, тому що вони продали праведного за срібло і бідного за взуття, 
[Number] 7 [Number] котрі ходять по пороху землі, били бідних у голови і викривили дорогу впокорених, а син та його батько входили до тієї ж рабині, щоб опоганити Ім’я їхнього Бога. 
[Number] 8 [Number] Зв’язуючи свій одяг шнурками, вони робили завіси біля жертовника і пили вино здирства в домі їхнього Бога. 
[Number] 9 [Number] Я ж відкинув Аморея від їхнього обличчя, в якого його висота була, наче висота кедра, і він був сильний, наче дуб, і я відкинув його плід угорі та його коріння внизу. 
[Number] 10 [Number] Я вивів вас із єгипетської землі й водив вас по пустелі сорок років, щоб дати в спадок землю аморейців. 
[Number] 11 [Number] Я взяв з ваших синів на пророків та з ваших юнаків на освячення. Хіба ж не так є, сини Ізраїля? — говорить Господь. 
[Number] 12 [Number] Ви напоїли вином освячених, і пророкам ви заповіли, кажучи: Не пророкуйте! 
[Number] 13 [Number] Через це ось Я покочу під вами, як котиться віз, повний тростини. 
[Number] 14 [Number] І загине втеча від бігуна, і сильний не збереже своєї сили, а борець не врятує своєї душі, 
[Number] 15 [Number] стрілець не встоїть, швидкий своїми ногами не врятується, і вершник не врятує своєї душі, 
[Number] 16 [Number] і не знайде своє серце в силах, нагим буде гнаний у той день, — говорить Господь.