
[Number] 1 [Number] Це повчання Соломона, які переписали друзі юдейського царя Єзекії.
[Enter]
[Number] 2 [Number] Слава Божа скриває слово, а слава царя вшановує діла.
[Enter]
[Number] 3 [Number] Небо високе, земля глибока, а серце царя — недослідиме.
[Enter]
[Number] 4 [Number] Куй неочищене срібло, — і стане зовсім чисте.
[Enter]
[Number] 5 [Number] Вигуби безбожних з оточення царя, — і його трон стоятиме непохитно в праведності.
[Enter]
[Number] 6 [Number] Не хвалися перед царем, не стій на місцях можновладців.
[Enter]
[Number] 7 [Number] Бо для тебе краще, коли скажуть: Піднімися до мене! — ніж щоб ти був принижений в присутності сильного. Говори про те, що бачили твої очі.
[Enter]
[Number] 8 [Number] Не встрявай швидко в бійку, щоб врешті-решт ти не каявся, коли тобі докорить друг.
[Enter]
[Number] 9 [Number] Відійди вбік, не погордуй,
[Enter]
[Number] 10 [Number] щоб друг тобі не дорікав. І твоя ворожнеча та ненависть не вляжуться, а будуть для тебе рівноцінними смерті;
[Enter]
[Number] 10a [Number] доброзичливість і люб’язність несуть свободу — бережи їх у собі, щоб ти не набрався сорому, але смиренно оберігав свої дороги.
[Enter]
[Number] 11 [Number] Як золоте яблучко, у намисті з каменя сердоліка, — так і говорити розумне слово.
[Enter]
[Number] 12 [Number] Як цінний сардонікс, уставлений у золоту сережку, так і мудре слово для чуйного вуха.
[Enter]
[Number] 13 [Number] Як випадання снігу в жнива допомагає від жари, так і вірний вісник для тих, хто його послав. Бо приносить користь душам тих, хто ним послуговується.
[Enter]
[Number] 14 [Number] Як вітри, хмари і зливи очевидні, так і ті, які хваляться оманливими подарунками.
[Enter]
[Number] 15 [Number] У довготерпінні щаслива дорога ц��ря, а м’який язик ламає і кості.
[Enter]
[Number] 16 [Number] Знайшовши мед, їж у міру, аби, переситившись, ти не виблював його.
[Enter]
[Number] 17 [Number] Не часто спрямовуй свою ногу до свого друга, аби, переситившись тобою, він не зненавидів тебе.
[Enter]
[Number] 18 [Number] Булава, меч і загострена стріла, — така ж і людина, яка неправдиво свідчить проти свого друга.
[Enter]
[Number] 19 [Number] Зіпсутий зуб і нога беззаконного згинуть у день лихоліття.
[Enter]
[Number] 20 [Number] Як оцет шкідливий для рани, так і пристрасть, що охопила тіло, — вона засмучує серце.
[Enter]
[Number] 20a [Number] Як міль для одягу і личинка для дерева, так і журба для людини, — вона шкідлива для серця.
[Enter]
[Number] 21 [Number] Якщо твій ворог голодний, — нагодуй його; якщо спрагнений, — дай йому пити.
[Enter]
[Number] 22 [Number] Роблячи це, ти нагортаєш йому на голову палаюче вугілля, а Господь віддасть тобі добром.
[Enter]
[Number] 23 [Number] Північний вітер наганяє хмари, а безсоромне обличчя дратує язика.
[Enter]
[Number] 24 [Number] Краще жити в кутку на горищі, ніж у просторому домі зі сварливою жінкою.
[Enter]
[Number] 25 [Number] Як холодна вода приємна для спраглої душі, — така ж і добра звістка з далекого краю.
[Enter]
[Number] 26 [Number] Подібно до того, як забити джерело і припинити потік води, — так само не личить праведному впасти перед безбожним.
[Enter]
[Number] 27 [Number] Не корисно їсти багато меду, та потрібно цінувати шляхетні слова.
[Enter]
[Number] 28 [Number] Як місто зі зруйнованими стінами та без муру, така і людина, яка діє без поради.