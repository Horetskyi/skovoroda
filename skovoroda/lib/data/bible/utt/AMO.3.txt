
[Number] 1 [Number] Послухайте це слово, яке сказав Господь проти вас, доме Ізраїля, і проти всього племені, яке Я вивів з єгипетської землі, кажучи: 
[Number] 2 [Number] Лише вас Я пізнав з усіх племен землі. Через це помщуся вам за всі ваші гріхи. 
[Number] 3 [Number] Хіба підуть двоє разом, якщо цілковито одне одного не пізнають? 
[Number] 4 [Number] Чи зареве лев зі свого лісу, не маючи здобичі? Чи взагалі подасть свій голос левеня зі свого лігвища, якщо чогось не захопить? 
[Number] 5 [Number] Хіба впаде птах на землю без ловця? Чи відкриється пастка на землі без того, аби щось вхопити? 
[Number] 6 [Number] Чи заголосить труба в місті, і народ не занепокоїться? Чи буде в місті зло, яке Господь не зробив? 
[Number] 7 [Number] Адже Господь Бог не вчинить дії, якщо не відкриє повчання Своїм рабам-пророкам. 
[Number] 8 [Number] Лев зареве, і хто не злякається? Господь Бог заговорив, і хто не пророкуватиме?
[Enter]
[Number] 9 [Number] Сповістіть країнам у ассирійців і в країнах Єгипту, кажучи: Зберіться на гору Самарії і побачите багато дивовижного посеред неї, і надужиття сили в ній. 
[Number] 10 [Number] Вона ж не пізнала того, що буде перед нею, — говорить Господь, — ті, що збирають неправедність, то нещастя в їхніх околицях. 
[Number] 11 [Number] Тому так говорить Господь Бог: Тир і твоя земля довкола буде спустошена, і зведе з тебе твою силу, і твої країни будуть пограбовані. 
[Number] 12 [Number] Так говорить Господь: Як пастир, коли витягне з уст лева дві литки або частину вуха, так вирвані будуть сини Ізраїля, які живуть у Самарії, перед племенем, і священики в Дамаску. 
[Number] 13 [Number] Послухайте і засвідчіть домові Якова, — говорить Господь, Бог Вседержитель, — 
[Number] 14 [Number] тому що в день, коли Я помщуся за безбожності Ізраїля на ньому, також помщуся на престолах Ветиля, і будуть розбиті роги жертовника та впадуть на землю. 
[Number] 15 [Number] Я наведу замішання на дім з колонадами, на літній дім, і пропадуть слонові доми, і до них приєднається багато інших домів, — говорить Господь.