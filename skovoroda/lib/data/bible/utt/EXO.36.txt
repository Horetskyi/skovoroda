
[Number] 1 [Number] І Веселеїл та Еліяв, і кожний обдарований розумом, кому дані вміння і знання, щоб на цьому розумітися та щоб виготовляти всі вироби, відповідно до святої потреби, діяли згідно з усім, що заповів Господь. 
[Number] 2 [Number] Мойсей покликав Веселеїла й Еліява, та всіх, хто мав мудрість, кому Бог дав розумне серце, і всіх, які добровільно бажали приступити до праці, щоб звершувати її. 
[Number] 3 [Number] І вони взяли від Мойсея всі окремі дари, які позносили сини Ізраїля для всіх робіт у святині, щоб виконати їх; щоранку вони й надалі приймали принесене від тих, хто приносив. 
[Number] 4 [Number] Та поприходили всі майстри, які виконували роботи у святині, — кожний згідно зі своїм ділом, котре він робив, — 
[Number] 5 [Number] і сказали Мойсеєві: Забагато приносять люди для робіт, які Господь наказав виконати. 
[Number] 6 [Number] І Мойсей звелів, і оголосили в таборі, повідомляючи: Ні чоловік, ні жінка хай більше не працюють на особливі пожертви для святині! Тож народ припинив надалі приносити. 
[Number] 7 [Number] Усі їхні роботи з будівництва були достатньо забезпечені, щоб завершити, і ще залишалося. 
[Number] 8 [Number] І кожний майстер, між працівниками, зробив одяг для святині, який належав священикові Аарону, як і заповів Господь Мойсеєві. 
[Number] 9 [Number] І зробили наплічник із золота та синього сукна, пурпуру, пряденого кармазину і тканого вісону. 
[Number] 10 [Number] І вирізані були плитки, золоті смужки, щоб сплести разом із синім сукном, з пурпуром, тканим кармазином і з тонко виробленим вісоном, — витканий виріб. 
[Number] 11 [Number] Плечові частини наплічника з’єднані з обох сторін — 
[Number] 12 [Number] виріб, зітканий один з одним, переплетений між собою. Згідно з його виготовленням його зробили із цього ж — із золота, синього сукна, пурпуру, тканого кармазину і тонко виробленого вісону, — як і заповів Господь Мойсеєві. 
[Number] 13 [Number] І обробили обидва камені смарагду — закріплені разом і вставлені в золоту оправу, викарбувані й вирізьблені, як печатки, з іменами синів Ізраїля. 
[Number] 14 [Number] І він прикріпив їх на плечових частинах наплічника — камені пам’яті Ізраїльських синів, як і заповів Господь Мойсеєві. 
[Number] 15 [Number] І зробили Місце виголошення суду — шитий виріб з гаптуванням, подібно до виготовлення наплічника: із золота, синього сукна, пурпуру, тканого кармазину і тонко виробленого вісону. 
[Number] 16 [Number] Квадратним і подвійним зробили Місце виголошення суду — у долоню завдовжки і в долоню завширшки, подвійне. 
[Number] 17 [Number] А до нього пришили тканину з набором каменів у чотири ряди. Ряд каменів: сердолік, топаз і смарагд — один ряд. 
[Number] 18 [Number] І другий ряд: гранат, сапфір і яшма. 
[Number] 19 [Number] І третій ряд: ліґурій, агат і аметист. 
[Number] 20 [Number] І четвертий ряд: хризоліт, берил і онікс, — оковані золотом і оправлені в золото. 
[Number] 21 [Number] І було дванадцять каменів з іменами синів Ізраїля, — згідно з їхніми іменами, — наче різьблені печаті — кожний зі своїм іменем, відповідно до дванадцятьох племен. 
[Number] 22 [Number] І зробили на Місці виголошення суду плетені мережки — плетений виріб із чистого золота. 
[Number] 23 [Number] І зробили два маленьких золотих щитки і два золотих кільця. І прикріпили два золотих кільця на обох кутах Місця виголошення суду. 
[Number] 24 [Number] І прикріпили плетінки із золота до кілець на обох кутах Місця виголошення суду, — 
[Number] 25 [Number] на двох з’єднаннях — дві плетінки, і прикріпили до двох малих щитків, і помістили на плечових частинах наплічника спереду — один напроти одного. 
[Number] 26 [Number] І зробили два золотих кільця, і прикріпили на двох кутах на краях Місця виголошення суду: на краї ззаду наплічника із середини. 
[Number] 27 [Number] І зробили два золотих кільця, і прикріпили до обох плечових частин наплічника, під ним, спереду нижче з’єднання, над сплетеною в одне частиною наплічника. 
[Number] 28 [Number] І прикріпив Місце виголошення суду кільцями, що на ньому, до кілець наплічника, які були з’єднані синім сукном, переплетеним з тканиною наплічника, щоб Місце виголошення суду не сповзало з наплічника, — як і заповів Господь Мойсеєві. 
[Number] 29 [Number] А під наплічник зробили нижню ризу — тканої роботи, усю блакитну. 
[Number] 30 [Number] Отвір для голови в нижній ризі — посередині, двічі обметаний, переплетений разом, який мав міцну облямівку довкола отвору. 
[Number] 31 [Number] А внизу по краю одягу зробили із синього сукна, пурпуру, тканого кармазину і тонко виробленого вісону гранатові яблучка — наче в розквітлого гранату. 
[Number] 32 [Number] І зробили золоті дзвіночки, і причепили дзвіночки по краю одягу довкола між гранатовими яблучками. 
[Number] 33 [Number] Золотий дзвіночок і гранатове яблучко, — і так по всьому краю одягу довкола, — для служіння, як і заповів Господь Мойсеєві. 
[Number] 34 [Number] І зробили хітони з вісону — тканий виріб — для Аарона і його синів, 
[Number] 35 [Number] і кидари з вісону, і митру з вісону, і штани з тонко виробленого вісону, 
[Number] 36 [Number] а їхні пояси — з вісону, синього сукна, пурпуру і тканого кармазину — вишитий виріб, — як і заповів Господь Мойсеєві. 
[Number] 37 [Number] І виготовили золоту пластинку, визначену для святого місця, — із чистого золота. І він зробив на ній напис викарбуваними буквами, як на печаті: Святиня для Господа. 
[Number] 38 [Number] І поклали на синій рубець, щоб лежала на митрі зверху, як і заповів Господь Мойсеєві.