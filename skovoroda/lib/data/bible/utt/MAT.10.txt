
[Number] 1 [Number]   Прикликавши дванадцятьох Своїх учнів, Ісус дав їм владу над нечистими духами, щоб виганяти їх і зціляти всяку хворобу й усяку недугу.
[Enter]
[Number] 2 [Number]  Ось імена дванадцятьох апостолів: перший — Симон, прозваний Петром, і Андрій, його брат; Яків Зеведеїв та Іван, його брат;
[Enter]
[Number] 3 [Number]  Филип і Вартоломій; Хома і митник Матвій; Яків Алфеїв і Тадей;
[Enter]
[Number] 4 [Number] Симон Кананіт і Юда Іскаріотський, який зрадив Його.
[Enter]
[Number] 5 [Number]  Цих дванадцятьох послав Ісус і заповів їм, кажучи: На дорогу язичників не йдіть і до міста самарійського не входьте,
[Enter]
[Number] 6 [Number]  а йдіть радше до загиблих овець дому Ізраїля.
[Enter]
[Number] 7 [Number]  Ідіть і проповідуйте, кажучи, що наблизилося Царство Небесне.
[Enter]
[Number] 8 [Number]  Хворих оздоровляйте, прокажених очищайте, мертвих воскрешайте, бісів виганяйте; даром отримали — даром давайте.
[Enter]
[Number] 9 [Number] Не беріть ні золота, ні срібла, ні мідяків у ваші пояси,
[Enter]
[Number] 10 [Number]  ні торб у дорогу, ні двох одежин, ні взуття, ні палиці, бо робітник вартий свого утримання.
[Enter]
[Number] 11 [Number] А коли ввійдете в якесь місто чи село, розпитайте, хто там є достойний; і там залишайтеся, доки не вийдете.
[Enter]
[Number] 12 [Number]  Входячи ж до дому, вітайте його, [кажучи: Мир цьому дому!]
[Enter]
[Number] 13 [Number]  І якщо дім буде достойний, нехай зійде ваш мир на нього; якщо ж не буде достойний, ваш мир нехай повернеться до вас.
[Enter]
[Number] 14 [Number]  І як хто не прийме вас і не послухає ваших слів, то, виходячи з дому чи з того міста, обтрусіть пил з ваших ніг.
[Enter]
[Number] 15 [Number]  Запевняю вас: легше буде землі Содомській і Гоморрській у день суду, ніж тому місту.
[Enter]
[Enter]
[Number] 16 [Number]  Ось Я посилаю вас, як овець поміж вовків. Тому будьте мудрі, як змії, і невинні, як голуби.
[Enter]
[Number] 17 [Number]   Та стережіться людей, бо видаватимуть вас на суди і по своїх синагогах будуть вас бичувати;
[Enter]
[Number] 18 [Number]  поведуть вас заради Мене до володарів і царів для свідчення і їм, і язичникам.
[Enter]
[Number] 19 [Number]  Коли ж видаватимуть вас, не журіться, що і як казати: дасться вам у ту хвилину, що казати,
[Enter]
[Number] 20 [Number]  бо не ви будете говорити, а Дух Отця вашого, Котрий говорить у вас.
[Enter]
[Number] 21 [Number]  Брат брата видаватиме на смерть і батько дитину; і повстануть діти проти батьків, і вбиватимуть їх.
[Enter]
[Number] 22 [Number]  Вас будуть усі ненавидіти за Моє Ім’я, але хто витерпить до кінця, той спасеться.
[Enter]
[Number] 23 [Number]  Коли ж будуть вас переслідувати в тому місті, втікайте до іншого. Запевняю вас: не встигнете обійти ізраїльських міст, як прийде Син Людський.
[Enter]
[Enter]
[Number] 24 [Number]  Учень не вищий за вчителя, а раб — за свого пана.
[Enter]
[Number] 25 [Number]  Досить учневі стати таким, як його вчитель, а рабові — як його пан. Коли Господаря дому назвали Вельзевулом, то наскільки більше говоритимуть на Його домашніх!
[Enter]
[Number] 26 [Number]   Тож не бійтеся їх, бо немає нічого прихованого, що не відкриється, і нічого таємного, що не стане відомим.
[Enter]
[Number] 27 [Number] Те, що кажу вам у темряві, кажіть при світлі; і те, що на вухо почуєте, проповідуйте на дахах.
[Enter]
[Number] 28 [Number]  Не бійтеся тих, хто вбиває тіло, душі ж убити не можуть; бійтеся більше того, хто може і душу, і тіло погубити в геєні.
[Enter]
[Number] 29 [Number] Хіба два горобці не продаються за асарія? Проте жодний з них не впаде на землю без волі вашого Отця.
[Enter]
[Number] 30 [Number]  А у вас усе волосся на голові пораховане.
[Enter]
[Number] 31 [Number]  Не бійтеся, бо ви кращі за багатьох горобців.
[Enter]
[Number] 32 [Number]  Кожного, хто визнає Мене перед людьми, визнаю і Я його перед Моїм Отцем, Який на небесах,
[Enter]
[Number] 33 [Number]  а хто відречеться від Мене перед людьми, відречуся його і Я перед Отцем Моїм, Який на небесах.
[Enter]
[Enter]
[Number] 34 [Number]  Не думайте, що Я прийшов принести мир на землю; не мир прийшов Я принести, а меч.
[Enter]
[Number] 35 [Number]  Адже Я прийшов розлучити сина з його батьком, дочку з її матір’ю і невістку з її свекрухою;
[Enter]
[Number] 36 [Number] вороги людини — її домашні.
[Enter]
[Number] 37 [Number]   Хто любить батька або матір більше, ніж Мене, той недостойний Мене; і хто любить сина або дочку більше за Мене, той недостойний Мене.
[Enter]
[Number] 38 [Number]  І хто не бере свого хреста і не йде слідом за Мною, той недостойний Мене.
[Enter]
[Number] 39 [Number]  Хто зберігає душу свою, той втратить її, а хто втратить душу свою заради Мене, той знайде її.
[Enter]
[Number] 40 [Number]  Хто вас приймає, той Мене приймає; хто приймає Мене, приймає Того, Хто послав Мене.
[Enter]
[Number] 41 [Number]  Хто приймає пророка в ім’я пророка, дістане нагороду пророка; і хто приймає праведного в ім’я праведника, одержить нагороду праведного.
[Enter]
[Number] 42 [Number]  Якщо хто напоїть одного із цих малих чашкою холодної води тільки в ім’я учня, запевняю вас, — не втратить своєї нагороди.