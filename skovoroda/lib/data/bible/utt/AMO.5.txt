
[Number] 1 [Number] Послухайте це Господнє слово, плач, який я беру на вас, доме Ізраїля: 
[Number] 2 [Number] Вона впала, більше не зможе встати дівиця Ізраїль. Упала на своїй землі, немає того, хто би її підвів. 
[Number] 3 [Number] Тому так говорить Господь: У місті, з якого виходили тисячі, залишаться сто, а з якого виходили сто, залишаться десятеро в домі Ізраїля. 
[Number] 4 [Number] Тому що так говорить Господь до дому Ізраїля: Шукайте Мене, і житимете! 
[Number] 5 [Number] І не шукайте Ветиля та не входьте до Ґалґала, і не ходіть до Криниці клятви, бо Ґалґал неминуче буде взятий у полон, і Ветиль буде, як неіснуючий. 
[Number] 6 [Number] Шукайте Господа і житимете, щоб не спалахнув, як вогонь, дім Йосифа, і не пожер його, і не буде нікого, хто загасить у домі Ізраїля!
[Enter]
[Number] 7 [Number] Це — Господь, Який творить суд на висоті й поклав праведність на землю, 
[Number] 8 [Number] Він чинить усе, змінює і повертає до ранку тінь смерті, а день затемнює в ніч, Він кличе воду моря і виливає її на поверхню землі, Господь, Бог Вседержитель, Йому Ім’я! 
[Number] 9 [Number] Він піднімає розбиття на силу і біду наводить на твердині. 
[Number] 10 [Number] Вони зненавиділи того, що картає в брамі, і знехтували освяченим словом. 
[Number] 11 [Number] Через це, оскільки ви б’єте бідних, а від них ви прийняли вибрані дари, ви збудували прикрашені доми, та не мешкатимете в них, ви насадили пожадані виноградники, та вина з них не пит��мете. 
[Number] 12 [Number] Бо Я пізнав ваші численні безбожності й сильні ваші гріхи, ви, що топчете праведного, берете заміну і відсуваєте бідних у брамі.
[Enter]
[Number] 13 [Number] Через це той, хто розумний, у цей час мовчатиме, бо час поганий. 
[Number] 14 [Number] Шукайте добра, а не за зла, щоб ви жили! І так з вами буде Господь, Бог Вседержитель, як ви і сказали: 
[Number] 15 [Number] Ми зненавиділи зло, і ми полюбили добро. І поставте суд у брамах, щоби Господь, Бог Вседержитель, помилував тих, що залишилися з Йосифа. 
[Number] 16 [Number] Через це так говорить Господь, Бог Вседержитель: На всіх дорогах плач, і в усіх дорогах будуть говорити: Горе, горе! Закличуть рільника до плачу та ридання і до тих, що знають голосіння, 
[Number] 17 [Number] і на всіх дорогах — плач, бо Я перейду посеред тебе, — сказав Господь.
[Enter]
[Number] 18 [Number] Горе вам, що бажаєте Господнього дня. Навіщо він вам, Господній день? Він є темрявою, а не світлом! 
[Number] 19 [Number] Це  так, як коли людина втече від пащі лева, та нападе на неї ведмедиця, і втече до свого дому, покладе свої руки на стіну, а її вкусить змія. 
[Number] 20 [Number] Хіба Господній день — не темрява, а світло? Він чорнота, що не має в собі світла.
[Enter]
[Number] 21 [Number] Я зненавидів, Я відкинув ваші свята і не відчуватиму запаху під час ваших свят. 
[Number] 22 [Number] Тому що, коли Мені принесете всепалення і ваші жертви, Я не прийму, і на ваші нещирі жертви за спасіння не погляну. 
[Number] 23 [Number] Відкинь від Мене звук твоїх пісень, — псалом твоїх музик не послухаю. 
[Number] 24 [Number] І покотиться суд, як вода, і праведність, немов з непрохідного потоку. 
[Number] 25 [Number] Хіба ви Мені сорок років приносили зарізане і жертви, доме Ізраїля? 
[Number] 26 [Number] І ви взяли шатро Молоха і зірку вашого бога Рефана, — їхні образи, які ви собі зробили. 
[Number] 27 [Number] І переселю вас за Дамаск, — говорить Господь, — Бог Вседержитель Його Ім’я.