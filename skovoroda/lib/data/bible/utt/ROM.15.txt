
[Number] 1 [Number]  Ми, сильні, повинні носити немочі слабких і не догоджати собі.
[Enter]
[Number] 2 [Number]  Кожний з нас нехай догоджає ближньому — для його добра, для збудування.
[Enter]
[Number] 3 [Number]  Адже й Христос не догоджав Собі, але як написано: Зневага тих, які зневажали Тебе, упала на Мене.
[Enter]
[Number] 4 [Number]  А все, що раніше було написане, написане для нашого навчання, щоби через терпіння і втіху з Писання ми мали надію.
[Enter]
[Number] 5 [Number]  Бог терпіння і втіхи нехай дасть вам бути однодумними між собою — за прикладом Ісуса Христа,
[Enter]
[Number] 6 [Number] щоб однодушно, одними вустами, ви славили Бога і Отця Господа нашого Ісуса Христа.
[Enter]
[Enter]
[Number] 7 [Number]  Тому приймайте одне одного, як і Христос прийняв вас до Божої слави.
[Enter]
[Number] 8 [Number]  Кажу, що Христос став Служителем обрізаних — заради Божої правди, щоби підтвердити батьківські обітниці
[Enter]
[Number] 9 [Number]  і щоб язичники прославляли Бога за Його милість, як написано: Тому прославлятиму Тебе між язичниками й оспівуватиму Ім’я Твоє.
[Enter]
[Number] 10 [Number]  І також говорить: Радійте, язичники, з Його народом!
[Enter]
[Number] 11 [Number]  І знову: Хваліть Господа, усі народи, хваліть Його, усі люди!
[Enter]
[Number] 12 [Number]  А Ісая каже: Буде корінь Єссея, який стане панувати над язичниками, — і на нього будуть надіятися народи.
[Enter]
[Number] 13 [Number]  Бог же надії нехай наповнить вас усякою радістю і миром у вірі, щоб ви силою Святого Духа збагатилися надією.
[Enter]
[Enter]
[Number] 14 [Number]  Певний я, мої брати, за вас, що ви сповнені доброти, сповнені всякого знання і можете інших навчити.
[Enter]
[Number] 15 [Number]  Написав я вам дещо сміливіше, [брати], мовби нагадуючи вам через благодать, дану мені від Бога,
[Enter]
[Number] 16 [Number]  що я є служителем Ісуса Христа між язичниками, виконуючи священицьке служіння Божого Євангелія, щоби жертва язич��иків виявилася прийнятною й була освячена Духом Святим.
[Enter]
[Number] 17 [Number]  Тож я маю чим похвалитися в Христі Ісусі щодо Божих справ,
[Enter]
[Number] 18 [Number]  бо не смію говорити про те, чого не вчинив Христос через мене для навернення язичників, — словом і ділом,
[Enter]
[Number] 19 [Number]  силою ознак і чудес, силою Божого Духа. Отже, від Єрусалима та його околиць і аж до Ілірика я завершив Євангеліє Христа.
[Enter]
[Number] 20 [Number]  До того ж намагався благовістити не там, де вже було відоме Ім’я Христа, щоб не будувати на чужій основі,
[Enter]
[Number] 21 [Number]  як і написано: Ті, кому не сповіщено про Нього, побачать, і ті, які не почули, зрозуміють.
[Enter]
[Enter]
[Number] 22 [Number]  Багато разів мені чинили перешкоди прийти до вас.
[Enter]
[Number] 23 [Number]  Нині ж, не маючи більше місця в цих землях та впродовж багатьох років маючи бажання прийти до вас,
[Enter]
[Number] 24 [Number]  як тільки вирушатиму до Іспанії, [я прийду до вас]. Маю надію побачити вас під час подорожі, і що ви будете супроводжувати мене туди після того, як спочатку я хоча би частково задовольню своє бажання.
[Enter]
[Number] 25 [Number]  А тепер я йду в Єрусалим, щоби послужити святим,
[Enter]
[Number] 26 [Number]  оскільки Македонія та Ахая виявили бажання зробити деякий збір для вбогих святих, які живуть в Єрусалимі.
[Enter]
[Number] 27 [Number]  Зволили, бо є їхніми боржниками. Адже якщо язичники стали співучасниками в їхніх духовних справах, то повинні й у тілесних послужити їм.
[Enter]
[Number] 28 [Number]  Як тільки це зроблю і вручу їм цей збір, то піду через ваші місця до Іспанії.
[Enter]
[Number] 29 [Number]  Певний, що коли прийду до вас, то прийду в повноті благословення [Євангелія] Христа.
[Enter]
[Number] 30 [Number]  Благаю вас, брати, нашим Господом Ісусом Христом і любов’ю Духа, — разом зі мною ревно перебувайте в молитвах за мене до Бога,
[Enter]
[Number] 31 [Number]  щоб визволитися мені від невірних у Юдеї і щоб моє служіння в Єрусалимі було прийнятне святим;
[Enter]
[Number] 32 [Number]  щоби з Божої волі з радістю прийти до вас і відпочити з вами.
[Enter]
[Number] 33 [Number]  Бог миру нехай буде з усіма вами! Амінь.