
[Number] 1 [Number] Боже батьків і Господи милосердя, що все створив Своїм словом, 
[Number] 2 [Number] і Ти Твоєю мудрістю створив чоловіка, щоб володів тими творіннями, що походять від Тебе, 
[Number] 3 [Number] і вів світом у побожності та праведності й здійснював суд у простоті душі, 
[Number] 4 [Number] дай мені мудрість, що сидить при Твоєму престолі, і не відкинь мене від Твоїх рабів. 
[Number] 5 [Number] Адже я — Твій раб і син Твоєї рабині, чоловік немічний, короткочасний і малий у розумінні суду і законів. 
[Number] 6 [Number] Бо якщо й буде хтось з людських синів досконалий, то коли не вистачає мудрості, що від Тебе, то він вважатиметься за ніщо.
[Enter]
[Number] 7 [Number] Ти обрав мене царем Твого народу і суддею Твоїх синів та дочок. 
[Number] 8 [Number] Ти сказав збудувати храм у Твоєму святому місці й жертовник у місті Твого заселення, подобу святого шатра, який Ти наперед приготував від початку. 
[Number] 9 [Number] І з Тобою — мудрість, що знає Твої діла і була при Тобі, коли Ти творив світ, і знає, що миле у Твоїх очах, і що правильне у Твоїх заповідях. 
[Number] 10 [Number] Пошли її зі святих небес і пошли її з престолу Твоєї слави, щоби, будучи зі мною, трудилася, і щоб  я взнав, що дуже миле в Тебе. 
[Number] 11 [Number] Адже вона знає все і розуміє, і мудро скеровуватиме мене в моїх ділах, і обереже мене у своїй славі. 
[Number] 12 [Number] І мої діла будуть сприйняті, я праведно судитиму Твій народ і буду гідний престолів мого батька.
[Enter]
[Number] 13 [Number] Бо яка людина пізнає Божу раду? Чи хто збагне, що Господь бажає? 
[Number] 14 [Number] Бо задуми смертних — нещасні, і їхні думки — нестійкі. 
[Number] 15 [Number] Бо тлінне тіло тяжить на душі, і винахідливий розум тяжким чинить земне шатро. 
[Number] 16 [Number] І ледь відгадуємо те, що на землі, і те, що з трудом знаходимо в руках. А те, що на небесах, хто дослідив? 
[Number] 17 [Number] Хто ж пізнав Твою раду, якщо Ти не дав мудрості та не послав із висот Твого Святого Духа? 
[Number] 18 [Number] І так були вирівняні стежки тих, що на землі, і люди навчилися, що миле Тобі, та врятувалися мудрістю.