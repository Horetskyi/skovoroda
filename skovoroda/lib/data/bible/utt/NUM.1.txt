
[Number] 1 [Number] І промовив Господь до Мойсея в Синайській пустелі, у наметі свідчення, першого дня, другого місяця, другого року після їхнього виходу з Єгипетської землі, кажучи: 
[Number] 2 [Number] Проведіть перелік усієї громади ізраїльських синів за їхніми родами, за їхніми родами по батьківській лінії, згідно з кількістю їхніх імен, кожного чоловічої статі — по осібно, 
[Number] 3 [Number] від двадцятилітніх і старших, хто входить до ізраїльських військових сил, порахуйте їх за їхніми військовими силами, — ти й Аарон порахуйте їх. 
[Number] 4 [Number] І з вами будуть по одному від племені кожного володаря, — вони будуть згідно з родами по батьківській лінії. 
[Number] 5 [Number] А це імена мужів, які будуть з вами: від Рувима — Елісур, син Седеура. 
[Number] 6 [Number] Від Симеона — Саламіїл, син Сурісадая. 
[Number] 7 [Number] Від Юди — Наассон, син Амінадава. 
[Number] 8 [Number] Від Іссахара — Натанаїл, син Соґара. 
[Number] 9 [Number] Від Завулона — Еліяв, син Хелона. 
[Number] 10 [Number] Від синів Йосифа: від Єфрема, — Елісама, син Еміуда, а від Манасії — Ґамалиїл, син Фадасура. 
[Number] 11 [Number] Від Веніамина — Авідан, син Ґадеоні. 
[Number] 12 [Number] Від Дана — Ахієзер, син Амісадая. 
[Number] 13 [Number] Від Асира — Фаґаїл, син Ехрана. 
[Number] 14 [Number] Від Ґада — Елісаф, син Раґуїла. 
[Number] 15 [Number] Від Нефталима — Ахіре, син Енана. 
[Number] 16 [Number] Це — покликані з громади, керівники племен за їхніми родами по батьківській лінії; це — ізраїльські тисяцькі. 
[Number] 17 [Number] І Мойсей та Аарон взяли цих мужів, названих по іменах, 
[Number] 18 [Number] зібрали всю громаду першого дня, другого місяця року, і зробили перепис згідно з їхнім народженням, за своїми родами по батьківській лінії, згідно з кількістю їхніх імен, — від двадцятилітніх і старших, кожного чоловічої статі, по осібно, 
[Number] 19 [Number] як і заповів Господь Мойсеєві. Тож вони пройшли перепис у Синайській пустелі. 
[Number] 20 [Number] І були пораховані сини Рувима, первенця Ізраїля, за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожний чоловічої статі, від двадцятилітніх і старших, — усі, які здатні виступити з військовими силами. 
[Number] 21 [Number] Їхній перепис з племені Рувима дав сорок шість тисяч п’ятсот. 
[Number] 22 [Number] Порахували синів Симеона за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 23 [Number] Їхній перепис з племені Симеона дав п’ятдесят дев’ять тисяч триста. 
[Number] 24 [Number] Порахували синів Юди за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 25 [Number] Їхній перепис з племені Юди дав сімдесят чотири тисячі шістсот. 
[Number] 26 [Number] Порахували синів Іссахара за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 27 [Number] Їхній перепис з племені Іссахара дав п’ятдесят чотири тисячі чотириста. 
[Number] 28 [Number] Порахували синів Завулона за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 29 [Number] Їхній перепис з племені Завулона дав п’ятдесят сім тисяч чотириста. 
[Number] 30 [Number] Порахували синів Йосифа, а саме синів Єфрема, за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 31 [Number] Їхній перепис з племені Єфрема дав сорок тисяч п’ятсот. 
[Number] 32 [Number] Порахували і синів Манасії за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 33 [Number] Їхній перепис з племені Манасії дав тридцять дві тисячі двісті. 
[Number] 34 [Number] Порахували синів Веніамина за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 35 [Number] Їхній перепис з племені Веніамина дав тридцять п’ять тисяч чотириста. 
[Number] 36 [Number] Порахували синів Ґада за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 37 [Number] Їхній перепис з племені Ґада дав сорок п’ять тисяч шістсот п’ятдесят. 
[Number] 38 [Number] Порахували синів Дана за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 39 [Number] Їхній перепис з племені Дана дав шістдесят дві тисячі сімсот. 
[Number] 40 [Number] Порахували синів Асира за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 41 [Number] Їхній перепис з племені Асира дав сорок одну тисячу п’ятсот. 
[Number] 42 [Number] Порахували синів Нефталима за їхніми сім’ями, за їхніми племенами, за їхніми родами по батьківській лінії, згідно з кількістю їхніх імен, по осібно, кожного чоловічої статі, від двадцятилітніх і старших, усі, які здатні виступити з військовими силами. 
[Number] 43 [Number] Їхній перепис з племені Нефталима дав п’ятдесят три тисячі чотириста. 
[Number] 44 [Number] Це перепис, що його провели Мойсей, Аарон і старійшини ізраїльські — дванадцять чоловіків. Було по одному чоловікові з кожного племені, згідно з їхніми родами по батьківській лінії. 
[Number] 45 [Number] І весь перепис ізраїльських синів з їхніми військовими силами, — від двадцятилітніх і старших, кожного, хто здатний виступити строєм до бою в Ізраїлі, — складав 
[Number] 46 [Number] шістсот три тисячі п’ятсот п’ятдесят чоловік. 
[Number] 47 [Number] А левіти з їхнім родом по батьківській лінії не були пораховані між ізраїльськими синами. 
[Number] 48 [Number] І сказав Господь Мойсеєві, промовляючи: 
[Number] 49 [Number] Дивись, щоб племені Левія не порахував, а їхнього числа не взяв до рахунку поміж ізраїльськими синами. 
[Number] 50 [Number] Ти настановиш левітів над наметом свідчення, над усім його обладнанням, над усім, що є в ньому. Вони носитимуть намет і все його обладнання; вони здійснюватимуть служіння в ньому і довкола намету ставатимуть табором. 
[Number] 51 [Number] І коли намет рушатиме в дорогу, то левіти складатимуть його, а коли намет ставатиме з табором, то вони розкладатимуть його. А якщо сторонній підійде, щоб служити, — нехай помре! 
[Number] 52 [Number] Ізраїльські сини ставатимуть табором таким чином: кожний за своїм порядком і кожний за своїм старшинством, разом зі своїми військовими силами. 
[Number] 53 [Number] А Левіти нехай отаборяться навпроти, довкола намету свідчення, — і не буде гріха між ізра��льськими синами. Левіти особисто будуть наглядати за наметом свідчення. 
[Number] 54 [Number] Тож ізраїльські сини все вчинили так, як Господь заповів Мойсеєві та Ааронові, — так вони і зробили.