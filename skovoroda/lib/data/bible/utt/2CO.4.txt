
[Number] 1 [Number]  Ось тому, маючи, як помилувані, таке служіння, не втрачаємо відваги.
[Enter]
[Number] 2 [Number]  Адже ми, відрікшись таємних ганебних діл, не живемо в лукавстві й не перекручуємо Божого Слова, а через виявлення істини доручаємо себе перед Богом кожному людському сумлінню.
[Enter]
[Number] 3 [Number]  Якщо наше Євангеліє закрите, то воно закрите для тих, які гинуть, —
[Enter]
[Number] 4 [Number]  для невіруючих, яким бог цього віку засліпив розум, щоби [для них] не засяяло світло Євангелія слави Христа, а Він — образ Бога.
[Enter]
[Number] 5 [Number]  Ми не проповідуємо себе, але Господа Ісуса Христа; ми ж — ваші раби через Ісуса.
[Enter]
[Number] 6 [Number]  Бог, Який сказав: Нехай із темряви засяє світло! — освітив наші серця, щоби просвітити пізнання Божої слави в особі Ісуса Христа.
[Enter]
[Number] 7 [Number]   Цей скарб ми носимо в глиняних посудинах, щоб велич сили була Божа, а не наша.
[Enter]
[Number] 8 [Number]  У всьому нас тіснять, але ми не пригноблені; ми в скрутних обставинах, але не впадаємо в розпач;
[Enter]
[Number] 9 [Number]  нас переслідують, але ми не залишені; нас принижують, але ми не вигублені;
[Enter]
[Number] 10 [Number]  ми завжди носимо в тілі мертвість Ісуса, щоб і життя Ісуса проявилося в нашому тілі.
[Enter]
[Number] 11 [Number]  Ми, живі, постійно віддаємо себе на смерть задля Ісуса, щоб і життя Ісуса проявилося в нашому смертному тілі.
[Enter]
[Number] 12 [Number] Тому смерть діє в нас, а життя — у вас.
[Enter]
[Number] 13 [Number]  Маючи ж той самий дух віри, згідно з Писанням: Увірував я, тому й заговорив, — ми віримо, тому й говоримо.
[Enter]
[Number] 14 [Number]  Оскільки знаємо, що Той, Хто воскресив Господа Ісуса, і нас воскресить з Ісусом та поставить разом з вами.
[Enter]
[Number] 15 [Number]  Адже все — для вас, щоби благодать, примножена багатьма, щедро принесла подяку для Божої слави.
[Enter]
[Number] 16 [Number]  Тому ми не втрачаємо відваги. Хоч наша зовнішня людина зітліває, проте наша внутрішня людина оновлюється день у день.
[Enter]
[Number] 17 [Number]  Адже наше тимчасове легке терпіння готує нам понад міру вічну славу,
[Enter]
[Number] 18 [Number]  оскільки ми не дивимося на видиме, а на те, що невидиме, бо видиме — тимчасове, а невидиме — вічне.