— Скажи мені, Бджоло, чого ти така дурна? Знаєш, що трудів твоїх плоди не стільки для тебе самої, скільки для людей корисні, а тобі часто і шкодять, приносячи замість винагороди смерть, одначе ви, Бджоли, не припиняєте грати дурня у збиранні меду. Багато у вас голів, але безмозкі. Видно, що ви безглуздо закохались у мед. 
— Ти високий дурень, пане раднику, — відповіла Бджола. — Мед любить їсти і ведмідь, а Шершень теж підступно добуває. I ми би могли по-злодійськи добувати, як іноді наша братія і робить, якби ми тільки їсти любили. Та нам незрівнянно більша потіха збирати мед, аніж поїдати. До сього ми народжені й не перестанемо, аж поки помремо. А без сього жити навіть у достатку меду — це для нас найлютіша смерть.