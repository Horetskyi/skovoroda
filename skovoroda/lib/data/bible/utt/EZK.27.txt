
[Number] 1 [Number] І до мене було Господнє слово, що промовляло: 
[Number] 2 [Number] Людський сину, візьми над Сором голосіння 
[Number] 3 [Number] і скажеш Сорові, що живе біля виходу моря, купцеві народів із численних островів: Так говорить Господь до Сора: Ти сказав: Я поставив на себе мою красу. 
[Number] 4 [Number] У серці моря Ґовелін твої сини поставили тобі красу. 
[Number] 5 [Number] З кедру із Саніра тобі збудовано, дошки кипарисового настилу взято з Лівану, щоб зробити для тебе соснові щогли. 
[Number] 6 [Number] З Васанітиди зробили твої весла, твоє священне зробили зі слонової кост��, затишні доми — з островів хеттійців. 
[Number] 7 [Number] Вісон з різнобарвним полотном з Єгипту було тобі на постелю, щоб покласти тобі славу й одягнути тебе в синє полотно і кармазин з островів Еліси, і воно стало твоїм одягом. 
[Number] 8 [Number] І твої володарі, що живуть у Сідоні та Арадії стали твоїми веслярами. Твої мудреці, Соре, були посеред тебе, це твої проводирі.
[Enter]
[Number] 9 [Number] Старійшини бубліїв і їхні мудреці були в тебе, ці скріпляли твою раду. І всі кораблі моря, і їхні веслярі були в тебе на заході заходів. 
[Number] 10 [Number] Перси, лудійці та лівійці були у твоїй армії, твої військові мужі посеред тебе повісили щити і шоломи, вони дали твою славу. 
[Number] 11 [Number] Сини адійців і твоя сила на твоїх мурах були охоронцями у твоїх баштах, свої сагайдаки вони повісили на твоїх охоронах довкола. Ці доповнили твою красу. 
[Number] 12 [Number] Кархидонці, твої купці, від безлічі всієї твоєї сили, срібло, золото, залізо, олово і свинець давали тобі за товар. 
[Number] 13 [Number] Греція, уся околиця і близькі ці торгували з тобою людськими душами і мідний посуд давали за твій товар. 
[Number] 14 [Number] З дому Терґами коні й кіннотники давали за твій товар. 
[Number] 15 [Number] Сини Родіїв, купці з островів, помножили твої товари слоновими бивнями, і з того, що внесено, ти давав твою винагороду, 
[Number] 16 [Number] для людей твоя купівля безлічі твоєї суміші, пахощів і вишивки — з Тарсіса, Рамота і Хорхора давали свій товар.
[Enter]
[Number] 17 [Number] Юда і сини Ізраїля, ці твої купці на купівлю пшениці, мира, касії, першого меду, олії і смоли з дерев дали для твоєї суміші. 
[Number] 18 [Number] Дамаск, твій купець, з безлічі всієї твоєї сили. Вино з Хелвону і вовна з Мілита. 
[Number] 19 [Number] І вони дали вино на твій ринок. З Асила — оброблене залізо і колеса, які є тобі на обмін. 
[Number] 20 [Number] Дедан — твої купці з вибраною худобою для колісниць. 
[Number] 21 [Number] Аравія і всі володарі Кидара, ці — твої купці через твою руку, верблюдами, баранами і ягнятами вони торгують серед тебе. 
[Number] 22 [Number] Купці Сави і Раґми — це твої купці з першими солодощами і шляхетним камінням, і золото вони дали за твій товар. 
[Number] 23 [Number] Харран і Ханна — це твої купці. Ассур і Харман — твої купці, 
[Number] 24 [Number] що несуть товари із синього полотна і вибрані скарби, зв’язані шнурами і кипарисовим деревом. 
[Number] 25 [Number] Кораблі — в них Кархидонці, твої купці в безлічі твоєї суміші, і ти наситився, і ти дуже отяжів у серці моря.
[Enter]
[Number] 26 [Number] Великою водою тебе провадили твої веслярі. Південний вітер розбив тебе в серці моря. 
[Number] 27 [Number] Твої сили були і твій наймит, і твої суміші, і твої веслярі, і твої провідники, і твої радники, і твої суміші з твоїх сумішей, і всі твої боєздатні чоловіки, що в тебе, і весь твій збір упаде посеред тебе, у серці моря в дні твого падіння. 
[Number] 28 [Number] На голос твого крику твої проводирі надзвичайно перелякаються, 
[Number] 29 [Number] і зійдуть з кораблів усі твої веслярі та моряки, і командири моря стануть на землі, 
[Number] 30 [Number] і заголосять своїм голосом над тобою, і гірко закричать, і покладуть землю на свою голову, і постелять попелом. 
[Number] 32 [Number] І їхні сини піднімуть над тобою голосіння та плач, Соре! 
[Number] 33 [Number] Яку велику винагороду ти знайшов у морі? Ти наповнив народи твоєю безліччю і з твоєї суміші ти збагатив усіх царів землі. 
[Number] 34 [Number] Тепер ти розбитий у морі, в глибині води. Твоя суміш і весь твій збір упали посеред тебе, усі твої веслярі. 
[Number] 35 [Number] Усі, що жили по островах, засумували за тобою, і їхні царі неймовірно жахнулися, і їхнє обличчя випустило сльози. 
[Number] 36 [Number] Купці з народів засичали на тебе. Сталося знищення, і більше тебе не буде навіки.