
[Number] 1 [Number] І повів мене до брами, що спрямована на схід, і вивів мене, 
[Number] 2 [Number] і ось слава Бога Ізраїля йшла дорогою брами, що дивиться на схід, і голос табору, як голос багатьох тих, що подвоюють оклики, і земля довкола світилася, як світло від слави. 
[Number] 3 [Number] І видіння, яке я побачив, подібне до видіння, яке я бачив, коли входив помазати місто, і вигляд колісниці, яку я побачив, подібний до видіння, яке я бачив біля ріки Ховар. І я впав на своє обличчя. 
[Number] 4 [Number] І Господня слава ввійшла в дім дорогою брами, що спрямована на схід, 
[Number] 5 [Number] а дух мене схопив і ввів мене до внутрішнього двору, і ось Господній дім повний слави.
[Enter]
[Number] 6 [Number] І я став, і ось голос з дому, що говорив до мене, і поблизу мене стояв чоловік. 
[Number] 7 [Number] І сказав мені: Людський сину, чи ти побачив місце Мого престолу і місце стопи Моїх ніг, в яких поселиться Моє Ім’я посеред дому Ізраїля навіки. І дім Ізраїля, вони та їхні володарі, більше не опоганять Моє святе Ім’я їхньою розпустою і вбивствами володарів посеред них, 
[Number] 8 [Number] коли вони поставили Мої ґанки біля їхніх ґанків, і Мої пороги — поряд з їхніми порогами, і поставили Мою стіну, наче близьку до Мене і до них, і опоганили Моє святе Ім’я їхніми беззаконнями, які вони чинили. І Я викинув їх у Моєму гніві та у вбивстві. 
[Number] 9 [Number] І тепер хай відставлять свою розпусту та вбивства їхніх володарів від Мене, і Я поселюся посеред них навіки. 
[Number] 10 [Number] І ти, людський сину, покажи домові Ізраїля дім, і хай спиняться від їхніх гріхів, і його вигляд, і його розташування. 
[Number] 11 [Number] І хай вони одержать своє покарання за все, що зробили. І опишеш дім, його виходи і його буття, і всі його приписи, і всі його закони сповістиш їм, і опишеш перед ними, і вони зберігатимуть, усі Мої заповіді та всі Мої приписи, і їх чинитимуть. 
[Number] 12 [Number] І опис дому. На верхів’ї гори, усі його околиці довкола — святе святих.
[Enter]
[Number] 13 [Number] І це — міри жертовника в лікті ліктя і долоні. Усередині — глибина на лікоть, і ширина — лікоть, і виступ на його краю довкола — долоня. І це висота жертовника. 
[Number] 14 [Number] Від глибини початку його середини до великого престолу благодаті внизу — два лікті, а ширина — лікоть. І від малого престолу благодаті до великого престолу благодаті — чотири лікті, і лікоть ширина. 
[Number] 15 [Number] І аріїл — чотири лікті, а від аріїла і понад роги — лікоть. 
[Number] 16 [Number] І аріїл — дванадцять ліктів довжина, дванадцять ліктів ширина, чотирикутний на чотири свої сторони. 
[Number] 17 [Number] І престол благодаті — чотирнадцять ліктів довжина, чотирнадцять ліктів ширина, — на чотири його сторони. І в нього виступ, що оточує довкола, йому половина ліктя, і його обвід — лікоть довкола. І його східці звернені на схід.
[Enter]
[Number] 18 [Number] І Він сказав мені: Людський сину, так говорить Господь, Бог Ізраїля: Це — приписи жертовника на день, коли його робитимуть, щоб на ньому приносити всепалення і виливати до нього кров. 
[Number] 19 [Number] І даси священикам-левітам, тим, що з насіння Саддука, які наближаються до Мене, щоб Мені служити, — говорить Господь, — теля з рогатої худоби за гріх. 
[Number] 20 [Number] І візьмуть з його крові, і нанесуть на чотири роги жертовника, і на чотири кути престолу благодаті, і на основу довкола, і надолужать за нього. 
[Number] 21 [Number] І візьмуть теля, що за гріх, і воно буде спалене у відокремленому місці дому, поза святим. 
[Number] 22 [Number] А на другий день візьмуть два козли без вад з кіз за гріхи, і надолужать за жертовник, так, як надолужили телям. 
[Number] 23 [Number] І коли ти завершиш надолуження, то принесуть безвадне теля з рогатої худоби і безвадного барана з овець, 
[Number] 24 [Number] і принесете перед Господом, і священики кинуть на них сіль, і принесуть їх Господу у всепалення. 
[Number] 25 [Number] Сім днів приноситимеш козла за гріхи кожного дня, і теля з рогатої худоби, і барана з овець, безвадного приноситимеш, 
[Number] 26 [Number] сім днів. І вони надолужать за жертовник, і його очистять, і наповнять свої руки. 
[Number] 27 [Number] І буде, що від восьмого дня й далі священики звершуватимуть на жертовнику ваші всепалення і ваші жертви за спасіння. І Я прийму вас, — говорить Господь.