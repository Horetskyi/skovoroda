
[Number] 1 [Number]  Після цього Ісус подорожував по Галилеї, бо не хотів ходити по Юдеї, тому що юдеї прагнули Його вбити.
[Enter]
[Number] 2 [Number]  А наближалося юдейське свято Кучок.
[Enter]
[Number] 3 [Number]  І сказали Ісусові Його брати: Вийди звідси й піди до Юдеї, щоб і Твої учні побачили діла, які Ти робиш.
[Enter]
[Number] 4 [Number]  Адже ніхто такого не робить таємно, але сам шукає, як стати відомим. Якщо робиш таке, то вияви Себе світові!
[Enter]
[Number] 5 [Number]  Оскільки і Його брати не вірили в Нього.
[Enter]
[Number] 6 [Number]  На це Ісус сказав їм: Мій час ще не настав, але ваш час завжди готовий.
[Enter]
[Number] 7 [Number]  Світ не може вас ненавидіти. Мене ж він ненавидить, бо Я свідчу про нього, що його діла лихі.
[Enter]
[Number] 8 [Number]  Ідіть на свято; Я не йду на це свято, бо Мій час ще не сповнився!
[Enter]
[Number] 9 [Number]  Сказавши це, Він залишився в Галилеї Сам.
[Enter]
[Enter]
[Number] 10 [Number]  Коли ж Його брати пішли на свято, то й Він пішов, але не явно, а наче таємно.
[Enter]
[Number] 11 [Number]  Тож юдеї розшукували Його під час свята й запитували: Де Він?
[Enter]
[Number] 12 [Number]  І була щодо Нього велика суперечка між людьми. Деякі казали, що Він добрий; інші ж казали, що ні, — Він обманює народ.
[Enter]
[Number] 13 [Number]  Та відкрито ніхто не говорив про Нього, бо боялися юдеїв.
[Enter]
[Enter]
[Number] 14 [Number]  Посередині свята Ісус увійшов до храму й почав навчати.
[Enter]
[Number] 15 [Number]  Тому дивувалися юдеї, кажучи: Як Він знає Писання, хоч не вчився?
[Enter]
[Number] 16 [Number]  Тоді у відповідь Ісус їм сказав: Моя наука — не Моя, але Того, Хто Мене послав.
[Enter]
[Number] 17 [Number]  Якщо хто хоче чинити Його волю, той пізнає вчення, чи воно від Бога, чи Я говорю від Себе.
[Enter]
[Number] 18 [Number]  Хто говорить від себе самого, той шукає власної слави, а Хто шукає слави для Того, Хто послав Його, Той правдивий, і немає в Ньому неправди.
[Enter]
[Number] 19 [Number]  Чи не Мойсей дав вам Закон? А ніхто з вас не виконує Закону. Чому ж ви Мене хочете вбити?
[Enter]
[Number] 20 [Number]  Натовп відповів [і сказав]: Біса маєш! Хто Тебе хоче вбити?
[Enter]
[Number] 21 [Number] У відповідь Ісус сказав їм: Одне діло зробив Я, — і ви всі дивуєтеся.
[Enter]
[Number] 22 [Number]  Мойсей заповідав вам обрізатися не тому, що воно від Мойсея, але тому, що воно від батьків, і ви в суботу обрізуєте людину.
[Enter]
[Number] 23 [Number]  Якщо чоловік приймає обрізання в суботу, щоб не був порушений Закон Мойсея, то чого ж ви палаєте на Мене гнівом, що Я зробив здоровою в суботу всю людину?
[Enter]
[Number] 24 [Number]  Не судіть за зовнішнім виглядом, але судіть справедливим судом!
[Enter]
[Number] 25 [Number]  Тоді деякі жителі Єрусалима почали говорити: Хіба це не Той, Кого хочуть убити?
[Enter]
[Number] 26 [Number]  І ось, Він говорить відкрито і нічого Йому не кажуть. Чи справді впевнилися старші, що Він Христос?
[Enter]
[Number] 27 [Number]  Але ж ми знаємо, звідки Він; коли ж прийде Христос, ніхто не знатиме, звідки Він.
[Enter]
[Number] 28 [Number]  Тоді Ісус, навчаючи й розповідаючи в храмі, голосно промовив: І Мене знаєте, і звідки Я, ви знаєте; Я не прийшов від Себе, але правдивим є Той, Хто послав Мене, Котрого ви не знаєте.
[Enter]
[Number] 29 [Number]  Я ж Його знаю, бо Я від Нього, і Він Мене послав!
[Enter]
[Number] 30 [Number]  Тому вони намагалися схопити Його, але ніхто не наклав на Нього рук, бо ще не настав Його час.
[Enter]
[Number] 31 [Number]  Багато людей повірили в Нього і казали: Коли прийде Христос, хіба Він буде робити більші чудеса від тих, які Цей зробив?
[Enter]
[Number] 32 [Number]  Почули фарисеї, що юрба гомоніла таке про Нього. І послали фарисеї та первосвященики своїх слуг, щоб вони схопили Його.
[Enter]
[Enter]
[Number] 33 [Number]  Тому сказав Ісус: Ще короткий час буду з вами, та й піду до Того, Хто послав Мене.
[Enter]
[Number] 34 [Number]  Будете шукати Мене — і не знайдете; і де Я буду, ви туди не зможете прийти!
[Enter]
[Number] 35 [Number]  Міркували між собою юде��: Куди це Він хоче йти, що ми не знайдемо Його? Чи до розсіяних між греками хоче йти, та й греків навчати?
[Enter]
[Number] 36 [Number] Що то за слово Він сказав: Будете шукати Мене — і не знайдете; і де Я буду, ви туди не зможете прийти?
[Enter]
[Enter]
[Number] 37 [Number]  Останнього великого дня свята Ісус стояв і закликав, кажучи: Якщо хто спраглий, нехай приходить до Мене і п’є.
[Enter]
[Number] 38 [Number]  Хто вірить у Мене, як каже Писання, ріки живої води з нутра його потечуть.
[Enter]
[Number] 39 [Number]  Це Він сказав про Духа, Якого мали одержати ті, котрі повірили в Нього. Але Духа ще не було, бо Ісус ще не був прославлений.
[Enter]
[Enter]
[Number] 40 [Number]  [Багато хто] з народу, почувши ці слова, міркував: Це справді Пророк!
[Enter]
[Number] 41 [Number]  Інші твердили: Це Христос! Ще інші говорили: Хіба з Галилеї прийде Христос?
[Enter]
[Number] 42 [Number]  Хіба в Писанні не сказано, що Христос прийде з нащадків Давида, з Вифлеєма — села, звідки був Давид?
[Enter]
[Number] 43 [Number]  Тож через Нього в народі постала незгода.
[Enter]
[Enter]
[Number] 44 [Number]  Деякі ж з них хотіли схопити Його, але ніхто не накладав на Нього рук.
[Enter]
[Number] 45 [Number]  Отже, слуги повернулися до первосвящеників і фарисеїв, а ті дорікали їм: Чому ви не привели Його?
[Enter]
[Number] 46 [Number]  Слуги відповіли: Ніколи ще жодна людина не говорила так, [як Цей Чоловік].
[Enter]
[Number] 47 [Number]  Тоді фарисеї їм відповіли: Чи й ви також обмануті?
[Enter]
[Number] 48 [Number]  Хіба хтось зі старших чи з фарисеїв повірив у Нього?
[Enter]
[Number] 49 [Number]  Але цей народ, який не знає Закону, — проклятий він!
[Enter]
[Number] 50 [Number]  Каже їм Никодим, який приходив до Нього раніше і був одним із них:
[Enter]
[Number] 51 [Number]  Хіба судить наш Закон людину, не вислухавши її спочатку і не дізнавшись, що вона робить?
[Enter]
[Number] 52 [Number]  Та вони у відповідь сказали йому: А ти часом не з Галилеї? Досліди і побачиш, що пророк не приходить з Галилеї!
[Enter]
[Number] 53 [Number] І розійшлися всі по своїх домах.