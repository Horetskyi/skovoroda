
[Number] 1 [Number]  Павло, з Божої волі апостол Ісуса Христа, та брат Тимофій — до Божої Церкви в Коринті з усіма святими, які в усій Ахаї:
[Enter]
[Number] 2 [Number]  благодать вам і мир від Бога, нашого Отця, і Господа Ісуса Христа.
[Enter]
[Number] 3 [Number]  Благословенний Бог і Отець Господа нашого Ісуса Христа, Отець співчуття і Бог усякої втіхи,
[Enter]
[Number] 4 [Number]  Який розраджує нас у всіх наших скорботах, аби і ми могли потішати тих, хто перебуває у різних скорботах, утіхою, якою Бог потішає нас самих.
[Enter]
[Number] 5 [Number]  Наскільки в нас множаться страждання Христа, настільки через Христа множиться і наша втіха.
[Enter]
[Number] 6 [Number]  Якщо терпимо, то це для вашої втіхи та спасіння; коли втішаємося, то це для вашої втіхи [та спасіння], що дає вам силу терпеливо переносити ті страждання, які й ми переносимо.
[Enter]
[Number] 7 [Number] І наша надія щодо вас певна, бо знаємо, що ви є нашими співучасниками як у стражданнях, так і в радощах.
[Enter]
[Number] 8 [Number]  Не хочемо, щоб ви, брати, не знали про наші труднощі, що трапилися [з нами] в Азії, бо нам було надзвичайно важко, понад силу, так що й не надіялися вже жити.
[Enter]
[Number] 9 [Number]  Але самі в собі ми мали присуд смерті, щоб не надіятися на себе самих, але на Бога, Який воскрешає мертвих,
[Enter]
[Number] 10 [Number]  Який і визволив нас від такої смерті, і визволить; на Нього ми надіємося, що й надалі визволятиме,
[Enter]
[Number] 11 [Number]  через сприяння вашої молитви за нас, щоби за дар, одержаний нами від багатьох, багато хто дякував за нас.
[Enter]
[Number] 12 [Number]  Наша похвала така: свідчення нашого сумління, що ми жили на світі, — особливо серед вас, — у простоті та Божій чистоті, не в тілесній мудрості, але в Божій благодаті.
[Enter]
[Enter]
[Number] 13 [Number] І ми пишемо вам не що інше, як те, що читаєте і що розумієте; і я сподіваюся, що повністю зрозумієте,
[Enter]
[Number] 14 [Number]  як частково ви вже зрозуміли нас, що ми є для вас похвалою, як і ви для нас, у день Господа нашого Ісуса.
[Enter]
[Number] 15 [Number]  Із цією певністю я хотів прибути до вас раніше, щоб ви вдруге мали благодать,
[Enter]
[Number] 16 [Number]  а від вас піти в Македонію, а з Македонії знову прийти до вас, щоб ви відпровадили мене до Юдеї.
[Enter]
[Number] 17 [Number]  Задумавши так, чи вчинив я щось легковажно? Або коли щось задумую, то тілесно задумую, щоб «так» було в мене «так», а «ні» — «ні»?
[Enter]
[Number] 18 [Number]  Але вірний Бог, що наше слово до вас не було і «так», і «ні».
[Enter]
[Number] 19 [Number]  Божий Син, Ісус Христос, Якого між вами проповідував я, Силуан і Тимофій, не був «так» і «ні»; у Ньому завжди було — «так»!
[Enter]
[Number] 20 [Number]  Бо скільки є Божих обітниць, то всі в Ньому — «так»! І в Ньому — «амінь»: для слави Бога через нас!
[Enter]
[Number] 21 [Number]  Той, Хто зміцнює нас з вами у Христі і Хто помазав нас, — це Бог.
[Enter]
[Number] 22 [Number]  Він дав нам печать, дарував завдаток Духа в наші серця.
[Enter]
[Number] 23 [Number]  Тож я закликаю Бога за свідка моєї душі, Який щадив вас і не прийшов у Коринт дотепер.
[Enter]
[Number] 24 [Number]  Не тому, що хочемо панувати над вашою вірою, але разом співпрацюємо для вашої радості, адже у вірі ви стоїте твердо!