
[Number] 1 [Number]  А були і в народі лжепророки, як і між вами будуть лжевчителі, які вноситимуть згубні єресі й відречуться від Того Владики, Який їх викупив, і тим наведуть на себе швидку погибель.
[Enter]
[Number] 2 [Number]  І багато хто піде за їхньою розбещеністю, а через них дорога істини буде зневажатися.
[Enter]
[Number] 3 [Number]  І в ненаситності вони ловитимуть вас улесливими словами. Суд на них віддавна не бариться, а їхня погибель не дрімає.
[Enter]
[Number] 4 [Number]  Адже коли Бог не пощадив ангелів, які згрішили, а в кайданах темряви вкинув до аду, аби берегти на суд,
[Enter]
[Number] 5 [Number]  і стародавнього світу не пощадив, а зберіг восьмого Ноя, проповідника праведності, навівши на безбожних світовий потоп,
[Enter]
[Number] 6 [Number]  спопелив міста Содом і Гоморру, засудивши їх на знищення, дав як приклад для майбутніх безбожників,
[Enter]
[Number] 7 [Number]  та врятував праведного Лота, стомленого розбещеною поведінкою беззаконних,
[Enter]
[Number] 8 [Number] адже праведник, живучи між ними, коли бачив і чув безбожні діла, день у день мучив свою праведну душу, —
[Enter]
[Number] 9 [Number]  Господь уміє рятувати побожних від спокуси, а неправедних зберігати на день суду для покарання,
[Enter]
[Number] 10 [Number]  особливо ж тих, які ходять слідом за нечистим тілесним пожаданням і зневажають владу. Вони, зухвалі свавільці, не бояться зневажати славу,
[Enter]
[Number] 11 [Number]  тоді як ангели, котрі силою і міццю є більші, не виносять на них перед Господом зневажливого осуду.
[Enter]
[Number] 12 [Number]  Вони, мов нерозумні тварини, які природно народжені, щоб їх ловили і знищували, зневажають те, чого не розуміють, — і у своєму розтлінні загинуть,
[Enter]
[Number] 13 [Number]  прийнявши кару як відплату за неправедність; вони повсякденні розкоші вважають за щастя; брудні й мерзенні, вони насолоджуються своїм обманом, коли бенкетують з вами.
[Enter]
[Number] 14 [Number]  Маючи очі, повні перелюбу й безнастанних гріхів, і серце, привчене до ненаситності, вони спокушують нестійкі душі; вони — діти прокляття.
[Enter]
[Number] 15 [Number]  Покинувши пряму дорогу, вони заблукали і йдуть слідом за Валаамом з Восора, який полюбив неправедну нагороду
[Enter]
[Number] 16 [Number]  і отримав докір за своє беззаконня: німа під’яремна ослиця, заговоривши людським голосом, спинила безумство пророка!
[Enter]
[Number] 17 [Number]  Вони — безводні джерела, гнані вітром хмари, [імла]; їм приготований морок темряви.
[Enter]
[Number] 18 [Number]  Адже висловлюючи пишномовні нісенітниці, вони зваблюють тілесними пожадливостями та розбещеністю людей, які ледве втекли від тих, хто живе в обмані.
[Enter]
[Number] 19 [Number]  Вони обіцяють їм волю, а самі є рабами тління, бо хто ким переможений, той тому і раб.
[Enter]
[Number] 20 [Number]  Бо коли ті, які від опоганення світу втекли до пізнання нашого Господа і Спасителя Ісуса Христа, знову оплутані ним терплять поразку, — то останнє для них є гірше від першого.
[Enter]
[Number] 21 [Number]  Адже краще їм було не пізнавати дороги праведності, ніж пізнавши, відвернутися від переданої їм святої заповіді.
[Enter]
[Number] 22 [Number]  Справдилася щодо них приказка: Пес повернувся до своєї блювотини, а свиня, помившись, валяється в багні!