
[Number] 1 [Number]  Звівши очі, Він побачив тих, які кидали свої багаті дари до скарбниці.
[Enter]
[Number] 2 [Number] Помітив і одну бідну вдову, яка вкидала туди дві лепти,
[Enter]
[Number] 3 [Number]  і сказав: Правду кажу вам, що ця бідна вдова більше від усіх кинула,
[Enter]
[Number] 4 [Number] бо всі ці зі свого достатку кидали в дар [Богові], а вона зі своєї вбогості вкинула все, що мала на прожиток.
[Enter]
[Enter]
[Number] 5 [Number]  І коли дехто говорив про храм, що прикрашений коштовним камінням та дарами, Він сказав:
[Enter]
[Number] 6 [Number]  Настануть дні, коли з того, що бачите, не залишиться і камінь на камені, який не був би зруйнований.
[Enter]
[Enter]
[Number] 7 [Number]  Вони запитали Його, кажучи: Учителю, коли ж це буде і яка ознака того, коли це має статися?
[Enter]
[Number] 8 [Number]  Він же відповів: Стережіться, щоб вас ніхто не ввів у оману, бо багато хто прийде під Моїм Ім’ям, кажучи: Це я! — і: Час наблизився! — Не йдіть за ними!
[Enter]
[Number] 9 [Number]  Коли ж почуєте про війни та розрухи, — не бійтеся, бо має це раніше статися, але це ще не кінець.
[Enter]
[Number] 10 [Number]  Тоді говорив їм: Повстане народ проти народу і царство проти царства;
[Enter]
[Number] 11 [Number]  і будуть місцями великі землетруси, голод, пошесті й жахливі події, і будуть великі ознаки з неба.
[Enter]
[Number] 12 [Number]   А перед цим усім накладуть на вас свої руки і будуть переслідувати, видаючи в синагоги та в’язниці; поведуть вас до царів і володарів через Моє Ім’я;
[Enter]
[Number] 13 [Number]  станеться ж вам це на свідчення.
[Enter]
[Number] 14 [Number]  Отже, покладіть у с��рцях ваших не турбуватися наперед, що відповідати,
[Enter]
[Number] 15 [Number]  бо Я вам дам слова та мудрість, яким не зможуть протистояти чи відповісти всі противники ваші.
[Enter]
[Number] 16 [Number] Видаватимуть вас і батьки, і брати, і родичі, і друзі, і вб’ють декого з вас,
[Enter]
[Number] 17 [Number]  і будуть ненавидіти вас усі через Моє Ім’я.
[Enter]
[Number] 18 [Number]  Але й волосина з вашої голови не пропаде.
[Enter]
[Number] 19 [Number]  У вашій терпеливості здобудете ваші душі.
[Enter]
[Enter]
[Number] 20 [Number]  Коли ж побачите, що Єрусалим оточений військами, тоді знайте, що наблизилося його спустошення.
[Enter]
[Number] 21 [Number] Тоді ті, хто в Юдеї, хай втікають у гори, а хто всередині міста, хай виходять; ті, хто в околицях, хай не входять до нього,
[Enter]
[Number] 22 [Number]  бо то будуть дні помсти, щоби сповнилося все написане.
[Enter]
[Number] 23 [Number]  Горе ж вагітним і тим, хто годуватиме грудьми в ті дні. Бо буде велике горе на землі й гнів на цьому народі;
[Enter]
[Number] 24 [Number]  і впадуть від вістря меча, і потраплять у полон до всіх народів, а Єрусалим буде топтаний язичниками, доки не закінчаться часи язичників.
[Enter]
[Enter]
[Number] 25 [Number]   І будуть ознаки на сонці, і місяці, і зорях, а на землі тривога народів від раптового морського реву та розбурханих хвиль,
[Enter]
[Number] 26 [Number]  коли люди ціпенітимуть від страху й очікування того, що надходить на цілий світ, бо сили небесні захитаються.
[Enter]
[Number] 27 [Number]  І тоді побачать Сина Людського, Який йде на хмарі з силою і великою славою.
[Enter]
[Number] 28 [Number] Коли ж почне це збуватися, випростайтеся і підійміть свої голови, бо наближається ваше визволення!
[Enter]
[Number] 29 [Number]  І розповів їм притчу: Погляньте на смоківницю і на всі дерева:
[Enter]
[Number] 30 [Number]  коли вже пускають листя, і ви бачите це, то самі знаєте, що близько літо;
[Enter]
[Number] 31 [Number]  так і ви, коли побачите, що це збувається, — знайте, що близько Боже Царство.
[Enter]
[Number] 32 [Number]  Запевняю вас, що не мине рід цей, як усе станеться.
[Enter]
[Number] 33 [Number]  Небо і земля проминуть, а Мої слова не проминуть.
[Enter]
[Enter]
[Number] 34 [Number]  Стережіться, щоб ваші серця не обтяжувалися ненаситністю, пияцтвом і життєвими клопотами, і щоб не надійшов на вас той день несподівано,
[Enter]
[Number] 35 [Number]  наче пастка, бо прийде він на всіх, хто проживає на поверхні всієї землі.
[Enter]
[Number] 36 [Number]  Тож пильнуйте, постійно моліться, щоби змогли ви уникнути всього того, що має відбутися, — і стати перед Сином Людським!
[Enter]
[Number] 37 [Number]  Удень Ісус був у храмі й навчав, а вночі виходив і перебував на горі, що зветься Оливною.
[Enter]
[Number] 38 [Number]  Зранку всі люди приходили до Нього в храм, щоби послухати Його.