
[Number] 1 [Number] На мені Господній дух, через це Він мене помазав. Благовістити бідним мене послав, вилікувати розбитих серцем, проповідувати полоненим звільнення і сліпим прозріння, 
[Number] 2 [Number] проголосити Господній сприятливий рік і день відплати, щоб потішити всіх, хто плаче, 
[Number] 3 [Number] дати тим, які плачуть, замість попелу — славу в Сіоні, намащування радості — замість плачу, одяг слави — замість знесиленого духу. І назвуться: Роди праведності, Господні саджанці слави.
[Enter]
[Number] 4 [Number] І забудують вічні пустелі, раніше спустошене піднімуть. І обновлять спорожнілі міста, спустошені на покоління. 
[Number] 5 [Number] І прийдуть чужинці, які пастимуть твоїх овець, і чужинці — орачі й виноградарі. 
[Number] 6 [Number] Ви ж назветеся Господніми священиками, слугами Бога. Ви поглинете силу народів і здивовані будете їхнім багатством. 
[Number] 7 [Number] Так вони вдруге успадкують землю і вічну радість на їхню голову. 
[Number] 8 [Number] Адже Я є Господь, Котрий любить праведність і ненавидить грабунки з неправедності! І дам їхні результати праці праведним, і з ними складу вічний завіт.
[Enter]
[Number] 9 [Number] І будуть відомі в народах їхнє потомство і їхні нащадки. Кожний, хто їх побачить, пізнаватиме їх, бо вони — потомство, благословенне Богом, 
[Number] 10 [Number] і вельми зрадіють у Господі. Хай зрадіє моя душа в Господі! Адже Він зодягнув мене в шати спасіння і в плащ радості, поклав мені вінець, як нареченому, — наче наречену оздобив мене красою. 
[Number] 11 [Number] І як земля, що видає свій цвіт, а як сад — свої плоди, так засяє Господь праведністю і радістю перед усіма народами.