
[Number] 1 [Number]  І я побачив, що Агнець відкрив одну із сімох печатей; і я почув, що одна із чотирьох живих істот говорила громоподібним голосом: Іди [й подивися]!
[Enter]
[Number] 2 [Number]   І я поглянув; і ось — білий кінь. А той, хто сидів на ньому, мав лук. І дано йому вінець, і він вийшов як переможець, щоби перемогти.
[Enter]
[Number] 3 [Number]  А коли Він відкрив другу печать, я почув, що друга істота промовляла: Іди [й подивися]!
[Enter]
[Number] 4 [Number] І вийшов інший кінь — червоний. А тому, хто на ньому сидів, дано було забрати мир із землі, щоб убивали одне одного, і дано йому великий меч.
[Enter]
[Number] 5 [Number]  А коли відкрив третю печать, я почув, що третя істота говорила: Іди [й подивися]! І я поглянув; і ось — чорний кінь. А той, хто сидів на ньому, мав у своїй руці вагу.
[Enter]
[Number] 6 [Number]  І я почув неначе голос серед чотирьох істот, що промовляв: Мірка пшениці — за динарій, і три мірки ячменю — за динарій, а олії та вину не завдай шкоди!
[Enter]
[Number] 7 [Number]  А коли Він відкрив четверту печать, я почув голос четвертої істоти, яка промовляла: Іди [й подивися]!
[Enter]
[Number] 8 [Number]  І я поглянув; і ось — кінь блідий. А той, хто сидів на ньому, мав ім’я — Смерть. І Ад ішов слідом за ним; і дано їм владу над четвертою частиною землі, щоб убивати мечем і голодом, моровицею і земними звірами.
[Enter]
[Number] 9 [Number]  А коли відкрив п’яту печать, я побачив під престолом душі вбитих за Боже Слово і за свідчення, яке вони мали.
[Enter]
[Number] 10 [Number]  І вони закричали гучним голосом, проголошуючи: Доки, Святий і Праведний Владико, не судиш і не мстиш за нашу кров мешканцям Землі?
[Enter]
[Number] 11 [Number]  І було дано кожному з них білий одяг, і сказано їм, аби спочивали ще трохи часу, поки не доповнять числа їхні співслуги та їхні брати, котрі будуть вбиті, як і вони.
[Enter]
[Number] 12 [Number]   І я глянув, коли Він відкрив шосту печать. І був великий землетрус, і сонце стало темне, як той волосяний міх, а весь місяць став, наче кров.
[Enter]
[Number] 13 [Number]  І небесні зорі попадали на землю, як смоківниця скидає свої плоди від сильного пориву вітру.
[Enter]
[Number] 14 [Number]  І небо відійшло, згорнувшись, як сувій; і кожна гора та острів зрушилися зі своїх місць.
[Enter]
[Number] 15 [Number]  А земні царі, вельможі, тисяцькі, багатії, сильні, кожний раб і [кожний] вільний сховалися в печерах та в гірських ущелинах,
[Enter]
[Number] 16 [Number]  гукаючи до гір та до скель: Упадіть на нас і сховайте нас від обличчя Того, Хто сидить на престолі, та від гніву Агнця!
[Enter]
[Number] 17 [Number]  Адже прийшов великий день Його гніву, — і хто може встояти?