
[Number] 1 [Number] Псалом Давида. Господи, учини суд над тими, котрі кривдять мене, побори тих, які воюють зі мною.
[Enter]
[Number] 2 [Number] Візьми зброю та щит і підіймись мені на допомогу.
[Enter]
[Number] 3 [Number] Витягни меча і перепини тих, які мене переслідують. Скажи моїй душі: Я — твоє спасіння.
[Enter]
[Number] 4 [Number] Хай посоромляться й зазнають стиду ті, які дошукуються моєї душі, хай обернуться назад і покриються ганьбою ті, котрі виношують проти мене зло.
[Enter]
[Number] 5 [Number] Хай стануть вони, як порох, який розносить вітер, — нехай прожене їх Господній ангел.
[Enter]
[Number] 6 [Number] Нехай їхня дорога покриється темрявою і стане ковзкою, нехай ангел Господній їх переслідує.
[Enter]
[Number] 7 [Number] Однак вони даремно наставили на мене свою згубну пастку, безпідставно дорікали моїй душі.
[Enter]
[Number] 8 [Number] Нехай накриє їх сітка, про яку не знають, нехай їх схопить капкан, який самі прикрили, хай попадуться в ті ж тенета.
[Enter]
[Number] 9 [Number] А моя душа радітиме в Господі, буде веселитися своїм Спасителем.
[Enter]
[Number] 10 [Number] Усі мої кості скажуть: Господи, хто подібний до Тебе? Ти визволяєш бідного з рук тих, які сильніші за нього, а вбогого і нужденного — від тих, які його грабують.
[Enter]
[Number] 11 [Number] Піднялися фальшиві свідки й стали допитувати мене про те, чого я не знав.
[Enter]
[Number] 12 [Number] Відплатили мені злом за добро, осиротили душу мою.
[Enter]
[Number] 13 [Number] А я, коли вони тривожили мене, одягався в мішковину, упокорював свою душу постом; тож моя молитва повернеться в моє нутро.
[Enter]
[Number] 14 [Number] Я піклувався про кожного з них, як про друга, як про свого брата, і впокорювався — як той, хто ридає і сумує.
[Enter]
[Number] 15 [Number] Вони ж з мене глузували, зійшлися, зібрали на мене кари, а я не знав; розділилися і не покаялися.
[Enter]
[Number] 16 [Number] Цькували мене, глузливо висміювали, скреготали на мене своїми зубами.
[Enter]
[Number] 17 [Number] Господи, коли Ти зглянешся? Відведи мою душу від їхнього злодіяння, мою єдину — від левів.
[Enter]
[Number] 18 [Number] Я прославлятиму Тебе, Господи, на багатолюдному зібранні, оспівуватиму Тебе перед великим народом.
[Enter]
[Number] 19 [Number] Не дай потішитися наді мною тим, які безпідставно ворогують проти мене, котрі без причини мене ненавидять і переморгуються очима:
[Enter]
[Number] 20 [Number] бо зі мною вони говорять мирно, а в гніві задумують зраду.
[Enter]
[Number] 21 [Number] Порозкривали на мене свої уста й сказали: Добре, добре! Побачили наші очі!
[Enter]
[Number] 22 [Number] Ти побачив, Господи, тож не промовчи. Господи, не відступи від мене.
[Enter]
[Number] 23 [Number] Устань, Господи, і зваж на мій суд і мою справу, Боже мій і Господи мій!
[Enter]
[Number] 24 [Number] Суди мене за Своєю праведністю, Господи, Боже мій, аби не насміхалися наді мною
[Enter]
[Number] 25 [Number] і не говорили у своїх серцях: Добре, добре нашій душі! Хай не скажуть: Ми проковтнули його!
[Enter]
[Number] 26 [Number] Хай застидаються і засоромляться разом ті, які радіють з мого лиха, хай одягнуться в стид і сором ті, які вихваляються переді мною.
[Enter]
[Number] 27 [Number] Хай радіють і веселяться ті, які бажають справедливості щодо мене, і хай завжди говорять ті, котрі бажають миру Своєму рабові: Тож буде звеличений Господь!
[Enter]
[Number] 28 [Number] І язик мій буде навчатися Твоєї праведності та як віддавати весь день Тобі хвалу.