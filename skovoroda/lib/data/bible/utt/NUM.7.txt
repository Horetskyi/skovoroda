
[Number] 1 [Number] І сталося в той день, коли Мойсей закінчив ставити намет, то він помазав його і освятив його та все його обладнання, і жертовник, і все його обладнання, — він помазав їх і освятив їх. 
[Number] 2 [Number] А ізраїльські старійшини принесли дари — дванадцять старійшин своїх родів по батьківській лінії. Це — старійшини племен, це ті, що стоять над переписаними людьми. 
[Number] 3 [Number] Вони принесли свій дар перед Господом: шість критих колісниць і дванадцять волів: колісниця — від двох старійшин, і віл — від кожного; і вони доставили їх до намету. 
[Number] 4 [Number] І промовив Господь до Мойсея, кажучи: 
[Number] 5 [Number] Візьми в них, і хай будуть для службових справ намету свідчення; ти віддаси їх левітам, — кожному згідно з його служінням. 
[Number] 6 [Number] І Мойсей, узявши колісниці та волів, передав їх левітам. 
[Number] 7 [Number] Дві колісниці й чотирьох волів дав синам Ґедсона — згідно з їхнім служінням; 
[Number] 8 [Number] чотири колісниці й вісьмох волів він, через Ітамара, сина священика Аарона, передав синам Мерарі — згідно з їхнім служінням. 
[Number] 9 [Number] А синам Каата не дав нічого, бо вони мають справу з речами, які використовуються в служінні у святині — вони на плечах повинні їх переносити. 
[Number] 10 [Number] Старійшини також принесли дари на посвячення жертовника, — в той день, коли Мойсей помазав його, — і доставили старійшини свій дар до жертовника. 
[Number] 11 [Number] І сказав Господь Мойсеєві: Кожного дня якийсь старійшина нехай приносить свій дар на посвячення жертовника — один старійшина на день. 
[Number] 12 [Number] Тож першого дня приніс свій дар Наассон — син Амінадава, старійшина Юдиного племені. 
[Number] 13 [Number] Він приніс свій дар: одну срібну миску вагою в сто тридцять сиклів; одну золоту чашу — в сімдесят сиклів, згідно зі священним сиклем; обидві вони наповнені питльованим пшеничним борошном, замішаним на олії, — для жертви; 
[Number] 14 [Number] одну кадильницю в десять золотих сиклів, — повну ладану; 
[Number] 15 [Number] одного бичка з великої рогатої худоби, одного барана, одне однолітнє ягня — на всепалення; 
[Number] 16 [Number] одного козла — за гріх. 
[Number] 17 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Наассона, сина Амінадава. 
[Number] 18 [Number] Другого дня приніс Натанаїл, син Соґара, старійшина племені Іссахара. 
[Number] 19 [Number] Він приніс свій дар: одну срібну миску вагою в сто тридцять сиклів; одну срібну чашу — в сімдесят сиклів, згідно зі священним сиклем; обидві вони наповнені питльованим пшеничним борошном, замішаним на олії, — для жертви; 
[Number] 20 [Number] одну кадильницю в десять золотих, — повну ладану; 
[Number] 21 [Number] одного бичка з великої рогатої худоби, одного барана, одне однолітнє ягня — на всепалення; 
[Number] 22 [Number] одного козла — за гріх. 
[Number] 23 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Натанаїла, сина Соґара. 
[Number] 24 [Number] Третього дня — старійшина Завулонових синів, Еліяв — син Хелона. 
[Number] 25 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, згідно зі священним сиклем; обидві вони наповнені питльованим пшеничним борошном, замішаним на олії, — для жертви; 
[Number] 26 [Number] одна кадильниця вагою в десять золотих, — повна ладану; 
[Number] 27 [Number] один молодий бичок з великої рогатої худоби, один баран, одне однолітнє ягня — на всепалення, 
[Number] 28 [Number] один козел — за гріх. 
[Number] 29 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Еліява, сина Хелона. 
[Number] 30 [Number] Четвертого дня — старійшина Рувимових синів Елісур, син Седіюра. 
[Number] 31 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, згідно зі священним сиклем; обидві вони наповнені питльованим пшеничним борошном, замішаним на олії, — для жертви; 
[Number] 32 [Number] одна кадильниця вагою в десять золотих сиклів, — повна ладану; 
[Number] 33 [Number] один молодий бичок з великої рогатої худоби, один баран, одне однолітнє ягня — на всепалення; 
[Number] 34 [Number] один козел — за гріх. 
[Number] 35 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Елісура, сина Седіюра. 
[Number] 36 [Number] П’ятого дня приніс дар старійшина синів Симеона — Саламіїл, син Сурісадая. 
[Number] 37 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, згідно зі священним сиклем, і обидві вони наповнені питльованим пшеничним борошном, замішаним на олії, — для жертви; 
[Number] 38 [Number] одна кадильниця вагою в десять золотих сиклів, — повна ладану; 
[Number] 39 [Number] один молодий бичок з великої рогатої худоби, один баран, одне однолітнє ягня — на всепалення; 
[Number] 40 [Number] і один козел — за гріх. 
[Number] 41 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Саламіїла, сина Сурісадая. 
[Number] 42 [Number] Шостого дня приніс дар старійшина синів Ґада — Елісаф, син Раґуїла. 
[Number] 43 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, за священним сиклем — обидві вони наповнені питльованим пшеничним борошном, замішаним на олії, — для жертви; 
[Number] 44 [Number] одна кадильниця вагою в десять золотих, — повна ладану; 
[Number] 45 [Number] один молодий бичок з великої рогатої худоби, один баран, одне однолітнє ягня — на всепалення, 
[Number] 46 [Number] і один козел зі стада — за гріх. 
[Number] 47 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Елісафа, сина Раґуїла. 
[Number] 48 [Number] Сьомого дня приніс дар старійшина синів Єфрема — Елісама, син Еміуда. 
[Number] 49 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, згідно зі священним сиклем, — обидві вони наповнені питльованим пшеничним борошном, замішаним на олії, — для жертви; 
[Number] 50 [Number] одна кадильниця вагою в десять золотих — повна ладану; 
[Number] 51 [Number] один молодий бичок з великої рогатої худоби, один баран, одне однолітнє ягня — на всепалення; 
[Number] 52 [Number] і один козел зі стада — за гріх. 
[Number] 53 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Елісами, сина Еміуда. 
[Number] 54 [Number] Восьмого дня приніс дар старійшина синів Манасії — Гамалиїл, син Фадасура. 
[Number] 55 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, згідно зі священним сиклем, — обидві вони наповнені питльованим пшеничним борошном, замішаним на олії, — для жертви; 
[Number] 56 [Number] одна кадильниця вагою в десять золотих, — повна ладану; 
[Number] 57 [Number] один молодий бичок з великої рогатої худоби, один баран, одне однолітнє ягня — на всепалення; 
[Number] 58 [Number] і один козел зі стада — за гріх. 
[Number] 59 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Гамалиїла, сина Фадасура. 
[Number] 60 [Number] Дев’ятого дня приніс дар старійшина синів Веніамина — Авідан, син Ґадеоні. 
[Number] 61 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, згідно зі священним сиклем, — обидві вони наповнені питльованим пшеничним борошном, замішаним на олії, — для жертви; 
[Number] 62 [Number] одна кадильниця вагою в десять золотих сиклів, — повна ладану; 
[Number] 63 [Number] один молодий бичок з великої рогатої худоби, один баран, одне однолітнє ягня — на всепалення, 
[Number] 64 [Number] і один козел зі стада — за гріх. 
[Number] 65 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Авідана, сина Ґедеоні. 
[Number] 66 [Number] Десятого дня приніс дар старійшина синів Дана — Ахієзер, син Амісадая. 
[Number] 67 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, згідно зі священним сиклем, — обидві вони наповнені питльованим пшеничним борошном, замішаним на олії, — для жертви; 
[Number] 68 [Number] одна кадильниця вагою в десять золотих сиклів, — повна ладану; 
[Number] 69 [Number] один молодий бичок з великої рогатої худоби, один баран, одне однолітнє ягня — на всепалення, 
[Number] 70 [Number] і один козел зі стада — за гріх. 
[Number] 71 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Ахієзера, сина Амісадая. 
[Number] 72 [Number] Одинадцятого дня приніс дар старійшина синів Асира Фаґеїл, син Ехрана. 
[Number] 73 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, згідно зі священним сиклем, — обидві вони наповнені питльованим пшеничним борошном, замішаним на олії, — для жертви; 
[Number] 74 [Number] одна кадильниця вагою в десять золотих — повна ладану; 
[Number] 75 [Number] один молодий бичок з великої рогатої худоби, один баран, одне однолітнє ягня — на всепалення, 
[Number] 76 [Number] і один козел зі стада — за гріх. 
[Number] 77 [Number] А на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Фаґеїла, сина Ехрана. 
[Number] 78 [Number] Дванадцятого дня приніс дар старійшина синів Нефталима — Ахіре, син Енана. 
[Number] 79 [Number] Його дар: одна срібна миска вагою у сто тридцять сиклів, одна срібна чаша в сімдесят сиклів, згідно зі священним сиклем, — обидві вони наповнені питльованим пшеничним борошном, замішаним на олії, — для жертви; 
[Number] 80 [Number] одна кадильниця вагою в десять золотих — повна ладану; 
[Number] 81 [Number] один молодий бичок з великої рогатої худоби, один баран, одне однолітнє ягня — на всепалення, 
[Number] 82 [Number] і один козел зі стада — за гріх. 
[Number] 83 [Number] І на жертву спасіння — дві телиці, п’ять баранів, п’ять козлів, п’ять однолітніх овечок. Це — дар Ахіре, сина Енана. 
[Number] 84 [Number] Це — на посвячення жертовника, у той день, коли Мойсей його помазав, — від старійшин ізраїльських синів. Срібних мисок — дванадцять, срібних чаш — дванадцять, золотих кадильниць — дванадцять. 
[Number] 85 [Number] Сто тридцять сиклів одна миска і сімдесят сиклів одна чаша; весь срібний посуд — дві тисячі чотириста сиклів згідно зі священним сиклем. 
[Number] 86 [Number] Золотих кадильниць, повних ладану — дванадцять. Усе золото кадильниць — сто двадцять золотих сиклів. 
[Number] 87 [Number] Уся худоба для всепалення — дванадцять бичків, дванадцять баранів, дванадцять однолітніх ягнят; та їхні жертви, та їхні жертви виливання, та дванадцять козлів зі стада — за гріх. 
[Number] 88 [Number] Усієї худоби для жертви спасіння — двадцять чотири телиці, шістдесят баранів, шістдесят козлів, шістдесят однолітніх овечок без вади. Це — на посвячення жертовника після того, як він уповноважив його на служіння і помазав його. 
[Number] 89 [Number] Коли входив Мойсей у намет свідчення, щоб говорити до Нього, то почув голос Господа, Який промовляв до нього згори від Очищення, що над ковчегом свідчення, між двома херувимами, — Господь говорив з ним.