[NoteNumber] 1 [NoteNumber] Книга псалмів 118 (119): 1. Цей псалом входить до чину відспівування та погребу мирян.
[NoteNumber] 2 [NoteNumber] Перун - блискавка, чи, як писав Памва Беринда, "гром" [див.: Беринда П. Лексікон славеноросскій и имен толкованіє. - Київ, 1627. - Ст. 153]. Ця назва походить від імені поганського бога Перуна й зустрічається, зокрема, у фольклорних заклинаннях на взір: "А бодай вас перун трас!"; "Бодай тя перун встрілив!"; "Перун би ті забив з ясного сонця!" тощо [Галицько-руські народні приповідки / Зібрав, упорядкував і пояснив Іван Франко. 2-е вид. - Львів, 2006. - Т. ІІ. - С. 331, 686].
[NoteNumber] 3 [NoteNumber] Цей образ узято з церковних піснеспівів. Пор.: "...иго твоє рамо си, и бремя твоє легкоє..."; "...воспоминаніє благаго ига Христова на себе взятія и легкаго бремене єго ношенія" [Могила П. Євхологіон, албо Молитвослов или Требник. - Київ, 1646. - С. 581, 944], які мають за джерело слова Христа: "Бо ярмо Моє любе, а тягар Мій легкий" (Євангелія від святого Матвія 11: 30).
[NoteNumber] 4 [NoteNumber] Образ серця в мисленнєвому світі Сковороди відіграє дуже важливу роль. Недарма Сковороду часто називають "філософом серця".
[NoteNumber] 5 [NoteNumber] Очевидно, це парафраза Послання святого апостола Павла до филип’ян 3: 20.
[NoteNumber] 6 [NoteNumber] [Italic]Силоам[Italic] – священне джерело поблизу Єрусалима. Сковорода має на думці чудо уздоровлення Христом сліпого (Євангелія від святого Івана 9: 6-7). Про "купель Силоамскую" ідеться також у молитовних текстах [див., наприклад: [Italic]Могила П.[Italic] Євхологіон, , албо Молитвослов или Требник. - Київ, 1646. - С. 208 (друга пагін.)].
[NoteNumber] 7 [NoteNumber] Сковорода любив покликатися на богодухновенні твори святого апостола Павла.
[NoteNumber] 8 [NoteNumber] [Italic]Розумні[Italic], тобто уявні, [Italic]крила[Italic] – усталений образ української барокової літератури, наділений цілою низкою різних значень. Так, Кирило Ставровецький називав [Italic]крилами[Italic] Старий та Новий Заповіти, Антоній Радивиловський – прип’яті до хресного дерева руки Спасителя, Лазар Баранович – доконечні для спасіння віру й добрі вчинки, а Стефан Яворський – материнство та пренепорочне дівство Богородиці.
[NoteNumber] 9 [NoteNumber] Парафраза Книги пророка Ісаї 66: 14.
[NoteNumber] 10 [NoteNumber] Сковорода, для якого "веселіє серця" було синонімом справжнього життя, повсякчасно й завзято змагався з "демоном печалі".
[NoteNumber] 11 [NoteNumber] Книга пророка Ісаї 8: 8-9 Великого Повечір’я на Різдво Христове: "С нами Бог, разумійте, языцы, и покаряйтеся: яко с нами Бог".
[NoteNumber] 12 [NoteNumber] Парафраза Другого послання святого апостола Павла до коринтян 1: 21-22.
[NoteNumber] 13 [NoteNumber] Неточна цитата з Послання святого апостола Павла до галатів 4: 6.
[NoteNumber] 14 [NoteNumber] Ідеться про старозаповітний образ каменя, що розбиває страшного боввана (див.: Книга пророка Даниїла 2: 34-45). Оцей та наступний образи постають тут "месійними типами", тобто образами, які символічно засвідчують майбутню євангельську історію.
[NoteNumber] 15 [NoteNumber] Ідеться про неопалиму купину (див.: Друга книга Мойсеєва: Вихід 3: 2-4).
[NoteNumber] 16 [NoteNumber] Євангелія від святого Луки 2: 7.
[NoteNumber] 17 [NoteNumber] [Italic]Вертеп[Italic] – печера.
[NoteNumber] 18 [NoteNumber] Натяк на обставина Різдва Христового. У притчі Сковороди «Убогий Жайворонок» є пісня, де зображено постіль новорожденного Сина Божого та худобу, що була біля неї:
[Italic]Вопрос.[Italic] 	
[Tab5][Italic]Мягка постель ли?[Italic]
[Tab5][Italic]В красно мли ложи[Italic]
[Tab5][Italic]Сей почивает[Italic]
[Tab5][Italic]Чудный Сын Божій?[Italic]
[Italic]Отвіт.	[Italic]
[Tab5][Italic]В яслях мати кладет траву[Italic]
[Tab5][Italic]Ту ж перину и под главу.[Italic]
[Tab5][Italic]Се царска кравать!.	[Italic]
[Italic]Вопрос.[Italic]
[Tab5][Italic]Кія там слуги[Italic]
[Tab5][Italic]От домочадцов[Italic]
[Tab5][Italic]Иміет тое[Italic]
[Tab5][Italic]Милое чадцо?[Italic]
[Italic]Отвіт.[Italic]
[Tab5][Italic]Овцы и мцлы с ослами,[Italic]
[Tab5][Italic]Волы и кони с козлами.[Italic]
[Tab5][Italic]Се домочадцы![Italic]

[[Italic]Сковорода Г.[Italic] Повне зібрання творів: У 2 т. – Київ, 1973. – Т. 2.- С. 131]. До речі, ця пісня Сковороди має за взірець добре знану в Україні старовинну польську різдвяну віршу "Пастирі милі…".
[NoteNumber] 19 [NoteNumber] Апокаліпсис 12: 15.
[NoteNumber] 20 [NoteNumber] Парафраза Першої книги Мойсеєвої: Буття 3: 15.
[NoteNumber] 21 [NoteNumber] Ідеться про йорданське Хрещення Ісуса (див.: Євангелія від святого Матвія 3: 13-17).
[NoteNumber] 22 [NoteNumber] Ідеться про Івана Предтечу (Хрестителя) – сина священника Захарії та Єлизавети, останнього старозаповітного пророка, двоюрідного брата Христа.
[NoteNumber] 23 [NoteNumber] [Italic]Месія[Italic] – Спаситель.
[NoteNumber] 24 [NoteNumber] Євангелія від святого Матвія 28: 16.
[NoteNumber] 25 [NoteNumber] Тут Сковорода алегорично тлумачить славетну євангельську притчу про сіяча (див.: Євангелія від святого Луки 8: 5-15).
[NoteNumber] 26 [NoteNumber] Сковорода подає оригінальну версію популярного в старій українській літературі мотиву "співрозп’яття". Ось як той самий мотив звучав, наприклад, у Івана Максимовича: "Иже Христу плоть свою со страстми распяша, / Христе Боже, и мою распни противную / Сію плоть, да не вижду гріху повинную" [Максимович І. Царскій путь креста Господня. – Чернігів, 1700. – Арк. 125 (зв.)].
[NoteNumber] 27 [NoteNumber] [Italic]Новий Адам[Italic] – Христос.
[NoteNumber] 28 [NoteNumber] У виданні "Сочинения в стихах о прозе Григория Саввича Сковороды. С его портретом и почерком его руки" (1861р.) ці слова супроводжуються такою приміткою: "Це, звісно, про тих, котрі, немов ті афіняни, тільки тим і забавляються, що переказують та слухають всілякі новини". Сковорода має на думці історію відвідин святим апостолом Павлом афінського ареопагу, описану в Діях святих апостолів (див.: Дії святих апостолів 17: 21).
[NoteNumber] 29 [NoteNumber] Парафраза Книга пророка Захарії 2: 6.
[NoteNumber] 30 [NoteNumber] Послання святого апостола Павла до ефесян 5: 14.
[NoteNumber] 31 [NoteNumber] Книга пророка Ісаї 25: 10.
[NoteNumber] 32 [NoteNumber] Образ оленя, що живиться зміями, - дуже старий. Його можна знайти ще в Плінія, а перегодом у різноманітних "бестіаріях" та "фізіологах". Сковорода, певно, узяв його з якоїсь емблематичної збірки, що біли дуже популярні під добу бароко.
[NoteNumber] 33 [NoteNumber] "І, нісши Свого хреста, Він вийшов на місце, Череповищем зване, по-гербейському Голгофа" (Євангелія від святого Івана 19: 17).
[NoteNumber] 34 [NoteNumber] Див.: Євангелія від святого Луки 23: 33-34; Євангелія від святого Івана 19: 18.
[NoteNumber] 35 [NoteNumber] Ідеться про Івана Богослова (пом. Між 98-117 рр.) – апостола з 12-и, євангеліста, улюбленого учня Христа, автор Євангелії, трьох послань та пророцької книги "Апокаліпсис".
[NoteNumber] 36 [NoteNumber] Книга псалмів 142 (143): 10.
[NoteNumber] 37 [NoteNumber] День Святої Трійці, кондак по 6-й пісні, глас 8-й. Пор.: "Егда снизшед языки слія".
[NoteNumber] 38 [NoteNumber] Переробка ірмосу 7-ої пісні канону утрені П’ятдесятниці. Насправді ці слова звучать так: "Согласная возшумі органская піснь, почитати златосотворенный бездушный истукан". Тим часом Сковорода двічі (в діалогах "Розмова про стародавній світ" та "Потоп зміїний") стверджував, нібито тут було б доречніше співати "Рагласная возшумі…".
[NoteNumber] 39 [NoteNumber] Стара латинська приповідка "Quot capita, tot mentes" ("Скільки голів, стільки й умів") привертала пильну увагу наших барокових поетів, філософів та богословів. Приміром, Феофан Прокопович у курсі філософії, читаному студентам Києво-Могилянської академії, говорячи про винятковість людини в ланцюгу творива, зауважував: «Людина… не обділена нічим, бо, як пише Горацій (Розмови, кн. І, сатира 1): "Скільки тисяч голів, стільки існує і професій" та Персій у сатирі 5: "Тисяча видів людей і речей, навик же – різноманітний, кожен бажає для себе свого й не єдиним бажанням живеться"» [Прокопович Ф. Філософські твори: У 3 т. –Київ, 1980. – Т. 2. – С. 185-186]. Мотив "людських разнопутій" мав неабияке поширення в українській бароковій поезії. Варто пригадати бодай вірші Лазаря Барановича: "Одному одне, другому – інакше уміння / У всякого в цьому світі своє розуміння" [Baranowicz Ł. Lutnia Apollinowa. – Kiiόw, 1671. – S. 114], або Івана Максимовича: "Тысящ людских лиц разно всіх упражненіє, / Кождо своих ищет, всіх разно хотеніє" [Максимович І. Θέατρου, или Позор нравоучительный царем, князем, владыком. – Чернигів, 1708. – Арк. 86].
[NoteNumber] 40 [NoteNumber] Натяк на дуже популярну фольклорну оповідку: "Стрижено! – Кошено!", – яка навіть правила за сюжет лубочних малюнків. Наприклад, Євген Гребінка у своїх "Полтавских вечерах" описує одну картину, на якій була «представлена река светло-голубого цвета, за рекой виден сенный покос на зеленом лугу; на берегу реки, на первом плане, стоит козак, оборотясь к реке. Он отчаянно раскрыл свой усатый рот, из которого вылетают слова: "Скошено!" По волнам реки, как рыбки, плавают слова: "Стрижено! Стрижено!" И между ними из глубины реки торчит кисть чьей-то руки с пальцами, сложенными вроде ножниц. Под картиною написана целая легенда в стихах, объясняющих картину» [Гребенка Е. Полтавские вечера // Гребінка Є. Твори: У 3 т. – Київ, 1981. – Т. 3. – С. 365]. Тим часом Матвій Номис подав про цей сюжет таку довідку: "У Чернигові сливуть, що ніби це у р. Стрижані було і що ніби од того і мення її пішло" [Українські приказки, прислів’я і таке інше. Збірники О. В. Марковича та інших / Уклав М. Номис. – Київ, 2004. – С. 72].
[NoteNumber] 41 [NoteNumber] Пор.: "То мені п’яте колесо в возі"; "Потрібний, як п’яте колесо в возі" [Галицько-руські народні приповідки / Зібрав, упорядкував і пояснив Іван Франко. 2-е вид. – Львів, 2006. – Т. ІІ. – С. 374, 773]; "Тебе так треба, як п'ятого колеса до воза"; "Треба, як п'ятого колеса" [Українські народні прислів'я та приказки: Дожовтневий період / Упорядники В. Бобкова, Й. Багмут, А. Багмут. – Київ, 1963. – С. 744].
[NoteNumber] 42 [NoteNumber] У четвертому томі рукописного зібрання Михайла Ковалинського збереглася чернетка-автограф цієї пісні, за епіграф до якої правлять слова "Solum curo feliciter mori" ("Дбаю тільки про те, аби щасливо померти". Отож, пісня "Всякому городу нрав і права" – це варіація на традиційну християнську тему "мистецтво добре помирати".
[NoteNumber] 43 [NoteNumber] Книга Ісуса, сина Сирахового 14: 21.
[NoteNumber] 44 [NoteNumber] Сковородинська версія старих українських приказок "Що город, то норов"; "Що голова, то розум"; "Що чоловік, то обичай" [Климентій Зіновіїв. Вірші. Приповісті посполиті. – Київ, 1971. – С. 257], - які досить часто зринають у творах наших барокових письменників, скажімо, у Петра Могили, Лазаря Барановича, Дмитра Туптала, Івана Максимовича та інших.
[NoteNumber] 45 [NoteNumber] [Italic]Венера[Italic] – дочка Зевса і океаніди Діони, поганська богиня краси, любові та шлюбу; втілення жіночої звабливості. Застереження щодо "Венери" – не рідкість в українській літературі доби бароко: досить пригадати бодай поезії Лазаря Барановича на взір "Венера в небі застеріга тéбе" або відповідний розділ "Богомислення" Івана Максимовича.
[NoteNumber] 46 [NoteNumber] [Italic]Амур[Italic], чи [Italic]Купідон[Italic] – божество кохання в римській міфології. На емблематичних малюнках часів бароко Амура (Купідона) зображували "прекрасным нагим младенцем или отроком, или юношею с крыльями лазореваго, пурпуроваго и долотаго цвітов, с луком и колчаном со стрілами. Иногда держащим перст на устах" [Емвлемы и сімволы избранные. – Санкт-Петербург, 1788. – С. ХХVІІІ].
[NoteNumber] 47 [NoteNumber] Рівність усіх станів перед смертю – один з основних варіантів мотиву "марнота марнот", тобто зникомості всього, що є в дочасному житті людини.
[NoteNumber] 48 [NoteNumber] Книга псалмів 41 (42): 8.
[NoteNumber] 49 [NoteNumber] Книга псалмів 1: 2.
[NoteNumber] 50 [NoteNumber] Євангелія від святого Івана 4: 10.
[NoteNumber] 51 [NoteNumber] Це, певно, коментар Сковороди до слів святого апостола Івана.
[NoteNumber] 52 [NoteNumber] Євангелія від святого Матвія 5: 3.
[NoteNumber] 53 [NoteNumber] Зберігся ранній автограф цієї пісні, за епіграф до цього автографа взято слова з "Георгік" Вергілія: "O fortunatos nimium bona sua norint agricolas". Щоправда, Сковорода трохи змінив порядок слів. Пор.: "O fortunatos nimium, si sua bona norint, / Agricolas!" (Вергілій. Георгіки, 458-459). У перекладі Миколи Зерова: "Найщасливіше було б, коли б щастя свого пильнували, / Просте життя хліборобів!" [Зеров М. Твори: У 2 т. – Київ, 1990. – Т. 1. – С. 203].
[NoteNumber] 54 [NoteNumber] Друге послання святого апостола Павла до коринтян 6: 17.
[NoteNumber] 55 [NoteNumber] Парафраза Пісні над піснями 7: 11.
[NoteNumber] 56 [NoteNumber] Пісня над піснями 8: 5.
[NoteNumber] 57 [NoteNumber] Книга пророка Авакума 2: 1.
[NoteNumber] 58 [NoteNumber] Ідеться про знану з грецької міфології стоголову Лернейську гідру.
[NoteNumber] 59 [NoteNumber] У грецькій міфології сирени – це морські чудовиська, напівжінки-напівптахи, що мешкали на острові десь між Італією та Сицилією. Вони зваблювали мореплавців на погибель своїми чарівними голосами. Сирени – надзвичайно поширений бароковий образ світових зваб.
[NoteNumber] 60 [NoteNumber] "Кит, – пояснює Сковорода, – означає пристрасть. А що таке пристрасть? Це те саме, що смертний гріх. Що ж таке гріх? Гріх – це мучительна воля, тобто грошолюбство, честолюбство, тілоугодництво. Оця сама гідра та кит усіх пожирає і мучить на сьогосвітньому морі" [Сковорода Г. Повне зібрання творів: У 2 т. – Київ, 1973. – Т. 1. – С. 73].
[NoteNumber] 61 [NoteNumber] Життя як морська мандрівка – один з найулюбленіших образів українських барокових письменників. Ось як він звучить, наприклад, у Митрофана Довгалевського: "Та між ними нерозумними, що ведуть кораблі до загибелі, є також обізнані зі справою, які плинуть у безмежному океані бурхливого життя: ось Одіссей і Орфей, яких не ввели в оману сирени своїм згубним співом, які не втратили розум від чарів Цірцеї, які проїхали безпечно між Сціллою і Харібдою розбурханих пристрастей і досягли порту щастя" [Довгалевський М. Поетика (Сад поетичний). – Київ, 1973. – С. 383].
[NoteNumber] 62 [NoteNumber] [Italic]Геркулес (Геракл)[Italic] – син Зевса й Алкмени; тут ідеться про другий подвиг Геракла – знищення Лернейської гідри. Зауважимо, що образ Христа-Геракла, який перемагає "гідру", був добре знаний у європейській бароковій поезії.
[NoteNumber] 63 [NoteNumber] Сковорода алегорично тлумачить старозаповітну історію Йони.
[NoteNumber] 64 [NoteNumber] Слова з недільного канону утрені, голос 6-ий, ірмос 6-ої пісні.
[NoteNumber] 65 [NoteNumber] Чермне море – Червоне море.
[NoteNumber] 66 [NoteNumber] Це – алегоричне тлумачення старозаповітної історії виходу синів Ізраїлевих із Єгипту (див.: Друга книга Мойсеєва: Вихід 14: 19-30). Можливо, тут є й алюзія на молитовні тексти. Пор., наприклад: "Поим Господеви, Ізраиля древле от работы видимаго фараона преславно избавившему..., нас же от лести мысленнаго фараона, на конец віков, своєю честною кровію спасшему…" [Могила П. Євхологіон, албо Молитвослов или Требник. – Київ, 1646. – С. 279]; "мысленнаго фараона потописте яві" [Октоїх, сирічь Осмогласник. – Київ, 1739. – Арк. 23 (зв.)].
[NoteNumber] 67 [NoteNumber] Соборне послання святого апостола Якова 4: 6; Перше соборне послання святого апостола Петра 5: 5.
[NoteNumber] 68 [NoteNumber] Тут Сковорода поєднав мотиви старовинних українських народних пісень про ремеза та "Ой не стій, вербо, над водою".
[NoteNumber] 69 [NoteNumber] Послання святого апостола Павла до ефесян 6: 17.
[NoteNumber] 70 [NoteNumber] Книга псалмів 90 (91): 13.
[NoteNumber] 71 [NoteNumber] Пор.: "Гризе го як міль" [Галицько-руські народні приповідки / Зібрав, упорядкував і пояснив Іван Франко. 2-е вид. – Львів, 2006. – Т. І. – С. 635]; "Кожен має свого моля, що його гризе" [Українські народні прислів’я та приказки: Дожовтневий період / Упорядники В. Бобкова, Й. Багмут, А. Багмут. – Київ, 1963. – С. 186].
[NoteNumber] 72 [NoteNumber] Пор.: "Їсть, як ржа желізо" [Климентій Зіновіїв. Вірші. Приповісті посполиті. – Київ, 1971. – С.257]; "Іржа їсть залізо, а горе – серце"; "Іржа залізо їсть, а печаль серце"; "Їсть, як іржа залізо" [Українські народні прислів’я та приказки: Дожовтневий період / Упорядники В. Бобкова, Й. Багмут, А. Багмут. – Київ, 1963. – С. 37, 186, 746].
[NoteNumber] 73 [NoteNumber] Пор.: "Ми з тобою, як риба з водою" [Галицько-руські народні приповідки / Зібрав, упорядкував і пояснив Іван Франко. 2-е вид. – Львів, 2007. – Т. ІІІ. – С. 17]; "З’єднався, як риба з водою"; "Я б жив з тобою, як риба з водою"; "Живуть між собою, як риба з водою" [Українські народні прислів’я та приказки: Дожовтневий період / Упорядники В. Бобкова, Й. Багмут, А. Багмут. – Київ, 1963. – С. 157, 621, 643].
[NoteNumber] 74 [NoteNumber] Українські барокові письменники досить часто зверталися до образу небесного чи духовного меча, який має за джерело Євангелію від святого Матвія (10: 34) й "Апокаліпсис" Івана Богослова (19: 13-15). Досить пригадати, скажімо, славетну збірку казань Лазаря Барановича під назвою "Меч духовний" Київ, 1666).
[NoteNumber] 75 [NoteNumber] Прикінцеві слова взяті Сковородою зі старовинної народної приказки. Її бачимо ще в збірнику "приповістей посполитих" Климентія Зиновіїва: "З димом і з чадом с нашої хати" [Климентій Зіновіїв. Вірші. Приповісті посполиті. – Київ, 1971. – С.226].
[NoteNumber] 76 [NoteNumber] Неточна фраза з Євангелії від святого Матвія 7: 24.
[NoteNumber] 77 [NoteNumber] Книга псалмів 23 (24): 3.
[NoteNumber] 78 [NoteNumber] Цей мотив, очевидно, навіяний 225-м малюнком з амстердамської збірки "Emblemata et symbola selecta", що має назву "Держава". На ньому зображена перекинута земна куля з хрестом. Під малюнком підпис: "Безумный на неї твердо покладається. Stultus fidit" [Емблемы и сімволы избранные. – Санкт-Петербург, 1788. – С. 58-59].
[NoteNumber] 79 [NoteNumber] Пісня над піснями 1: 7.
[NoteNumber] 80 [NoteNumber] Неточна цитата з Книги Ісуса, сина Сирахового 7: 39.
[NoteNumber] 81 [NoteNumber] Неточна цитата з Книги притч Соломонових 14: 12.
[NoteNumber] 82 [NoteNumber] "Ліва" ("широка") та "права" ("вузька") дороги людського життя, тобто шляхи грішників та праведників, – усталений образ в українському бароковому письменстві, зокрема у творах Кирила Ставровецького, Мелетія Смотрицького, Афанасія Кальнофойського, Сильвестра Косова, Іоникія Галятовського, Симеона Полоцького, Лазаря Барановича, Дмитра Туптала, Стефана Яворського, Івана Леванди та інших.
[NoteNumber] 83 [NoteNumber] [Italic]Давид[Italic] (близько 1085–1016 рр. до Різдва Христового) – ізраїльський цар, законодавець, поет; символізував Ісуса Христа. 
[NoteNumber] 84 [NoteNumber] Тут Сковорода подає таку примітку: "Сіон – слово єврейське. Воно означає те саме, що по-грецькому – πυpγος, σκοπια, а по-латині – specula. Так називали Єрусалимський замок; по-слов’янському – зір, сторожа, горниця" [Сковорода Г. Повне зібрання творів: У 2 т. – Київ, 1973. – Т. 1. – С. 80].
[NoteNumber] 85 [NoteNumber] [Italic]Єрихон[Italic] – стародавнє палестинське місто. Сковорода каже, що це є "образ цього світу, марнотного і спокусливого" [Сковорода Г. Повне зібрання творів: У 2 т. – Київ, 1973. – Т. 1. – С. 80].
[NoteNumber] 86 [NoteNumber] Книга псалмів 77 (78): 33.
[NoteNumber] 87 [NoteNumber] До цієї поезії Сковорода робить по-латинському примітку: "Один філософ, якого запитали, що він вважає за найцінніше, відповів: час" [Сковорода Г. Повне зібрання творів: У 2 т. – Київ, 1973. – Т. 1. – С. 81]. Схоже твердження Діоген Лаерцій (V, 40) приписує Теофрастові, котрий не раз казав, що "найдорожча витрата – це час" [Диоген Лаэртский. О жизни, учениях и изречениях знаменитых философов. – Москва, 1979. – С. 217].
[NoteNumber] 88 [NoteNumber] [Italic]Квінт Горацій Флакк[Italic] (65–8 рр. до Христа) – великий римський поет, улюбленець Сковороди. Двадцять четверта пісня "Саду…" є "претолкованієм" шістнадцятої оди другої книги од Горація ("До Помпея Гросфа").  
[NoteNumber] 89 [NoteNumber] Книга Ісуса, сина Сирахового 30: 23.
[NoteNumber] 90 [NoteNumber] Євангелія від святого Матвія 10: 39; Євангелія від святого Марка 8: 35; Євангелія від святого Луки 9: 24.
[NoteNumber] 91 [NoteNumber] Неточна цитата з Євангелії від святого Марка 8: 36. Див. також: Євангелія від святого Матвія 16: 26; Євангелія від святого Луки 9: 25.
[NoteNumber] 92 [NoteNumber] Сам поет подає тут такий коментар: "Версалем (Versailles) називається едем, себто рай чи сповнений невимовними мирськими насолодами прекрасний сад французького короля" [Сковорода Г. Повне зібрання творів: У 2 т. – Київ, 1973. – Т. 1. – С. 86].
[NoteNumber] 93 [NoteNumber] Як свідчить Діоген Лаерцій (ІІ, 8), першим, хто стверджував, що "на місяці є міста, ба навіть гори й долини, був  Анаксагор [Диоген Лаэртский. О жизни, учениях и изречениях знаменитых философов. – Москва, 1979. – С. 105]. Сковорода, для якого важить передовсім пізнання самого себе, досить часто говорив про марність "зовнішнього знання".
[NoteNumber] 94 [NoteNumber] Поет коментує це місце так: "Коперник – це новочасний астроном. Його система, тобто план чи образ небесних кіл визнана зраз у всьому світі. Він народився над Віслою, у польському місті Торуні. Свою систему оприлюднив у [1543 році]" [Сковорода Г. Повне зібрання творів: У 2 т. – Київ, 1973. – Т. 1. – С. 86]. 
[NoteNumber] 95 [NoteNumber] Сковорода називає Бога-творця "астрономом", "економом" чи "геометром" задля того, щоб окреслити премудрість Божого влаштування світу. Відтак людська [Italic]економія[Italic] є наслідуванням [Italic]економії[Italic] Божої, а людина є [Italic]економом[Italic] "того світа". Така думка є і в інших старих українських богословів. "Предвічная мудрость Божая, - писав, наприклад, Петро Могила, - устроивши совершенно всю вселенную подсолнечную, в економію, албо завідованє, подала одному чоловіку…" [Могила П. Євхологіон, албо Молитвослов или Требник. – Київ, 1646. – С. 916].
[NoteNumber] 96 [NoteNumber] [Italic]Святий Аврелій Августин[Italic] (354-430 рр.) – великий християнський богослов, "один із найулюбленіших письменників старої України", зокрема й Сковороди [Tschižewskij D. Skovoroda: Dichter, Denker, Mystiker. – München, 1974. – S. 24].
[NoteNumber] 97 [NoteNumber] Сковорода говорить тут про те, що розіп’ятість людської волі поміж "горнім" та "дольним" світами може бути подолана в тому разі, якщо людина відцурається "волі чуттів", себто "власної волі".
[NoteNumber] 98 [NoteNumber] Парафраза Епікурової сентенції ( його листа до Менекея): "Слава Богові, що потрібне зробив легким, а важке непотрібним", - яку передав Діоген Лаерцій (Х, 130) [Диоген Лаэртский. О жизни, учениях и изречениях знаменитых философов. – Москва, 1979. – С. 435].
[NoteNumber] 99 [NoteNumber] Неточна цитата з Євангелії від святого Марка 4: 41. Див. також: Євангелія від святого Матвія 8: 27; Євангелія від святого Луки 8: 25. Ця пісня засновується на алегоричному тлумаченні євангельської оповіді про утихомирення Христом Тиверіадського озера.
[NoteNumber] 100 [NoteNumber] Сковорода цитує тут (з невеличкими змінами) грецьку епіграму невідомого автора зі славетної "Палатинської антології".
[NoteNumber] 101 [NoteNumber] Пор. із піснеспівом: "отвержим житейскую, братіє, печаль" [див.: Могила П. Євхологіон, албо Молитвослов или Требник. – Київ, 1646. – С. 566].
[NoteNumber] 102 [NoteNumber] [Italic]Епікур[Italic] (341-270 рр. до Різдва Христового) – давньогрецький філософ-атоміст, що вважав насолоду метою людського життя. Образ "Христа-Епікура", певно, був навіяний книжкою улюбленого письменника Сковороди Еразма Роттердамського "Colloquia familiaria" (цю книгу Сковорода міг читати, зокрема, у бібліотеці Харківського колегіуму).
