
[Number] 1 [Number] І тепер так говорить Господь Бог, Який тебе створив, Якове, Який тебе сформував, Ізраїлю: Не бійся, бо Я тебе викупив! Я дав тобі твоє ім’я, ти Мій! 
[Number] 2 [Number] І якщо переходитимеш через воду, — Я буду з тобою, і ріки тебе не затоплять. І якщо переходитимеш через вогонь, — не будеш опалений, полум’я тебе не попече. 
[Number] 3 [Number] Адже Я — Господь, твій Бог, Святий Ізраїля, Котрий спасає тебе. Я зробив твоїм викупом Єгипет, Ефіопію і Соін — замість тебе. 
[Number] 4 [Number] Відколи ти став цінним переді Мною, ти прославився, і Я тебе полюбив. І дам багато людей за тебе і володарів за твою голову. 
[Number] 5 [Number] Не бійся, бо Я з тобою! Від сходу приведу твоїх нащадків і зберу тебе із заходу. 
[Number] 6 [Number] Скажу півночі: Веди! — і півдню: Не забороняй! Приведи Моїх синів із землі здалека і моїх дочок від кінців землі, — 
[Number] 7 [Number] усіх, хто названий Моїм Іменем! Адже в Моїй славі Я його приготовив і створив, і його вчинив.
[Enter]
[Number] 8 [Number] Я вивів сліпий народ: і очі має, та немов сліпі, і ті, хто має вуха, — глухі. 
[Number] 9 [Number] Усі народи зібралися разом, і зберуться з них володарі. Хто це сповістить? Чи те, що від початку, хто вам сповістить? Хай приведуть їхніх свідків і хай оправдаються, і хай праведно скажуть. 
[Number] 10 [Number] Ви стали Мені свідками, і Я свідок, — говорить Господь Бог, — і раб, якого Я вибрав, щоб ви дізналися, і повірили, і зрозуміли, що Я є!
[Enter]Переді Мною не було іншого бога, і після Мене не буде. 
[Number] 11 [Number] Я — Бог, і немає крім Мене того, Хто спасає! 
[Number] 12 [Number] Я сповістив, спас і докорив — і не було у вас чужого бога. Ви Мені свідки, і Я свідок, — говорить Господь Бог. 
[Number] 13 [Number] Ще від початку, і немає того, хто спасає з Моїх рук. Я зроблю, і хто це відверне? 
[Number] 14 [Number] Так говорить Господь Бог, Котрий рятує вас, Святий Ізраїля: Задля вас Я пошлю до Вавилону і підніму всіх, хто втікає, і халдеї на кораблях будуть заковані в кайдани. 
[Number] 15 [Number] Я — Господь, ваш Бог, Святий, Хто об’явив Ізраїлеві вашого царя.
[Enter]
[Number] 16 [Number] Так говорить Господь, Який дав дорогу в морі та стежку в могутній воді, 
[Number] 17 [Number] Хто одночасно вивів колісниці, коня і сильний народ: вони заснули і не встануть, згасли, як погашений льон. 
[Number] 18 [Number] Не згадуйте попереднє і не думайте про давнє! 
[Number] 19 [Number] Ось Я зроблю нове, те, що тепер сходить, і пізнаєте це. І зроблю в пустелі дорогу і ріки в безводній землі. 
[Number] 20 [Number] Мене поблагословлять дикі звірі, сирени і пташенята горобців, бо я дав воду в пустелі та ріки в безводній землі, щоб напоїти Мій вибраний рід, 
[Number] 21 [Number] Мій народ, який Я оберіг, щоб він розповів про Мої милості. 
[Number] 22 [Number] Тепер Я тебе не покликав, Якове, і не завдав тобі труду, Ізраїлю. 
[Number] 23 [Number] Не для Мене вівці твого всепалення, ні ти Мене не прославив у твоїх жертвах, ні не перевтомив Я тебе ладаном, 
[Number] 24 [Number] ні не придбав ти Мені за срібло ладан, ні Я не забажав м’яса твоїх жертв, але у твоїх гріхах і у твоїх неправедностях постав ти!
[Enter]
[Number] 25 [Number] Я є, Я є Той, Хто стирає твоє беззаконня — і не згадаю. 
[Number] 26 [Number] Ти ж згадай, і судитимемося. Говори ти спершу про свої беззаконня, щоб ти оправдався. 
[Number] 27 [Number] Ваші батьки та їхні володарі першими чинили беззаконня проти Мене, 
[Number] 28 [Number] і володарі опоганили Мої святині, і Я дав вигубити Якова, — Ізраїля дав на зневагу.