
[Number] 1 [Number]   Сталося так, що в суботу Він ішов через засіяні лани, і Його учні зривали колосся та, розтираючи руками, їли.
[Enter]
[Number] 2 [Number]  А деякі фарисеї запитали: Чому робите те, чого не годиться [робити] в суботу?
[Enter]
[Number] 3 [Number] У відповідь Ісус сказав їм: Хіба ви не читали про те, що зробив Давид, коли зголоднів сам і ті, хто був з ним?
[Enter]
[Number] 4 [Number]  Як увійшов він до Божого дому, то взяв хліби покладання, яких не годиться їсти, хіба тільки самим священикам; він сам їв і дав тим, котрі були з ним?
[Enter]
[Number] 5 [Number] І додав: Син Людський є Володарем [і] суботи!
[Enter]
[Enter]
[Number] 6 [Number]  І сталося іншої суботи, коли ввійшов Він до синагоги й навчав, був там чоловік, який мав суху праву руку.
[Enter]
[Number] 7 [Number]  Книжники й фарисеї стежили, чи в суботу Він буде оздоровляти, аби знайти звинувачення проти Нього.
[Enter]
[Number] 8 [Number]  А Він знав їхні думки й сказав чоловікові, який мав суху руку: Підведися і стань посередині. Той підвівся і став.
[Enter]
[Number] 9 [Number]  Ісус же промовив до них: Запитаю вас: що годиться в суботу — добро робити чи зло робити, душу спасти чи погубити?
[Enter]
[Number] 10 [Number] Поглянувши на них усіх, сказав йому: Простягни свою руку! Той зробив, і рука його стала [здоровою, як і друга].
[Enter]
[Number] 11 [Number] А вони сповнилися люттю і змовлялися один з одним, що ж зробити з Ісусом.
[Enter]
[Enter]
[Number] 12 [Number]   Сталося тими днями, що Він вийшов на гору помолитися і провів цілу ніч у молитві до Бога.
[Enter]
[Number] 13 [Number]  А коли настав день, Він покликав Своїх учнів, вибравши з них дванадцятьох, яких і назвав апостолами:
[Enter]
[Number] 14 [Number] Симона, якого назвав Петром, і Андрія, брата його, Якова й Івана, Филипа й Вартоломія,
[Enter]
[Number] 15 [Number]  Матвія і Хому, Якова Алфеєвого й Симона, званого Зилотом,
[Enter]
[Number] 16 [Number]  Юду Якового та Юду Іскаріотського, який став зрадником.
[Enter]
[Enter]
[Number] 17 [Number]   Зійшовши, Він став з ними на рівному місці; також була велика юрба Його учнів та безліч народу з усієї Юдеї і Єрусалима, і з приморського Тира й Сидона,
[Enter]
[Number] 18 [Number] які посходилися послухати Його й зцілитися від своїх недуг, а також ті, хто страждав від нечистих духів, — і оздоровлялися.
[Enter]
[Number] 19 [Number]  І кожний з натовпу намагався доторкнутися до Нього, бо з Нього виходила сила й оздоровляла всіх.
[Enter]
[Enter]
[Number] 20 [Number]   А Він, поглянувши на Своїх учнів, почав говорити: Блаженні вбогі, бо ваше є Царство Боже.
[Enter]
[Number] 21 [Number]  Блаженні голодні тепер, тому що ви насититеся. Блаженні ви, котрі плачете тепер, бо ви втішитеся.
[Enter]
[Number] 22 [Number]  Блаженні ви, коли люди ненавидітимуть вас, коли відлучать вас і ганьбитимуть, коли знеславлять ваше ім’я через Сина Людського.
[Enter]
[Number] 23 [Number]  Радійте того дня і веселіться, бо ось нагорода ваша велика на небі, адже так само чинили пророкам їхні батьки.
[Enter]
[Number] 24 [Number]  Та горе вам, багатії, бо ви вже маєте вашу втіху.
[Enter]
[Number] 25 [Number]  Горе вам, ситим тепер, тому що будете голодні. Горе вам, котрі смієтеся тепер, бо ви будете ридати і плакати.
[Enter]
[Number] 26 [Number]  Горе, коли будуть хвалити вас усі люди, адже так само робили з лжепророками їхні батьки.
[Enter]
[Enter]
[Number] 27 [Number]   Але вам, хто слухає, кажу: Любіть ворогів ваших; добро робіть тим, які ненавидять вас;
[Enter]
[Number] 28 [Number]  благословляйте тих, які проклинають вас; моліться за тих, які кривдять вас.
[Enter]
[Number] 29 [Number] Тому, хто б’є тебе по щоці, підстав і другу, а від того, хто забирає в тебе одяг, не борони й сорочки.
[Enter]
[Number] 30 [Number] Кожному, хто просить у тебе, — дай, а від того, хто забирає твоє, — не домагайся.
[Enter]
[Number] 31 [Number]  Як хочете, щоби чинили вам люди, — чиніть [і ви] їм так само.
[Enter]
[Number] 32 [Number]  А коли любите тих, хто любить вас, то яка вам благодать? Адже й грішники люблять тих, які їх люблять.
[Enter]
[Number] 33 [Number] І коли добро чините тим, хто вам робить добро, яка вам благодать? Адже й грішники те саме чинять.
[Enter]
[Number] 34 [Number] Коли позичаєте тим, від яких сподіваєтесь одержати, яка вам благодать? Грішники також позичають грішникам, щоб одержати стільки ж.
[Enter]
[Number] 35 [Number]  Тож любіть ворогів своїх, робіть добро, позичайте, нічого не очікуючи, — і буде вам велика нагорода: ви будете синами Всевишнього, тому що Він є добрий і до невдячних, і до злих.
[Enter]
[Number] 36 [Number]  Будьте милосердними, як і ваш Отець милосердний.
[Enter]
[Enter]
[Number] 37 [Number]   Також не судіть — і не будете суджені; не осуджуйте, щоб не бути осудженими. Прощайте — і проститься вам;
[Enter]
[Number] 38 [Number]  давайте — і дасться вам; міру добру, натоптану, струснуту й переповнену дадуть вам у поділ. Бо якою мірою ви міряєте, такою ж відміряється вам.
[Enter]
[Number] 39 [Number]  І Він розповів їм притчу: Чи може сліпий сліпого водити? Чи не впадуть обидва в яму?
[Enter]
[Number] 40 [Number]  Учень не вищий за вчителя, але, вдосконалившись, кожний стане, як його вчитель.
[Enter]
[Number] 41 [Number] Чому бачиш скалку, яка в оці брата твого, а колоди, яка у твоєму оці, не помічаєш?
[Enter]
[Number] 42 [Number] [Або] як можеш сказати братові своєму: Брате, дозволь я вийму скалку з твого ока! — а не бачиш тієї колоди, яка у твоєму оці? Лицеміре, вийми спочатку колоду з власного ока, а тоді побачиш, як вийняти скалку з ока брата твого.
[Enter]
[Enter]
[Number] 43 [Number]  Адже немає доброго дерева, яке родило б поганий плід, ані поганого дерева, яке родило би добрий плід.
[Enter]
[Number] 44 [Number] Бо кожне дерево пізнається зі свого плоду; з терену не збирають смокви, а з глоду не збирають винограду.
[Enter]
[Number] 45 [Number] Добра людина з доброго скарбу [свого] серця виносить добро, а погана — зі злого [скарбу свого серця] виносить зло, бо чим переповнене серце, те промовляють уста!
[Enter]
[Enter]
[Number] 46 [Number]  Чому Мене кличете: Господи, Господи! — а не робите того, що Я кажу?
[Enter]
[Number] 47 [Number]  Кожний, хто приходить до Мене і слухає слово Моє та виконує його, — скажу вам, до кого він подібний:
[Enter]
[Number] 48 [Number] він подібний до людини, яка будує дім, котра викопала, поглибила і поклала основу на скелі; коли сталася повінь, підступила ріка до цього дому, та не змогла зрушити його, бо він був добре збудований.
[Enter]
[Number] 49 [Number] А той, хто почув і не виконав, подібний до людини, яка збудувала дім на землі — без основи. І підступила до нього ріка, дім відразу завалився, — велика стала з нього руїна!