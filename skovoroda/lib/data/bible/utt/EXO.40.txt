
[Number] 1 [Number] І промовив Господь до Мойсея, кажучи: 
[Number] 2 [Number] Першого дня першого місяця, — при появі нового місяця, — поставиш намет свідчення. 
[Number] 3 [Number] І встановиш ковчег свідчення, і закриєш ковчег завісою, 
[Number] 4 [Number] і внесеш стіл, і розкладеш усе за своїм порядком, покладеш його хліби покладання, і внесеш світильник, і встановиш на ньому лампади, 
[Number] 5 [Number] і поставиш золотий жертовник для кадіння перед ковчегом, і встановиш покриття завіси на вході в намет свідчення. 
[Number] 6 [Number] А жертовник для вогняних приношень поставиш біля входу в намет свідчення. 
[Number] 8 [Number] І обладнаєш двір довкола. І візьмеш олію помазання, і помажеш намет і все, що в ньому. 
[Number] 9 [Number] І освятиш його і весь його посуд, і буде святим. 
[Number] 10 [Number] І помажеш жертовник для вогняних приношень і все його обладнання, і освятиш жертовник, і буде жерт��вник святим святих. 
[Number] 12 [Number] І приведеш Аарона та його синів до входу в намет свідчення, і вмиєш їх водою. 
[Number] 13 [Number] І одягнеш Аарона у святий одяг, і помажеш його, і освятиш його, і служитиме Мені священиком. 
[Number] 14 [Number] І приведеш його синів, і одягнеш їх в одяг, 
[Number] 15 [Number] і помажеш їх так, як ти помазав їхнього батька, і служитимуть Мені священиками. І станеться, що їхнє помазання священства буде для них навіки в їхніх поколіннях. 
[Number] 16 [Number] І зробив Мойсей усе, що заповів йому Господь, — так він і зробив. 
[Number] 17 [Number] І сталося, першого місяця другого року після того, як вони вийшли з Єгипту, при появі нового місяця, був поставлений намет. 
[Number] 18 [Number] І поставив Мойсей намет, і прикріпив головки, і вставив бруси, і встановив стовпи, 
[Number] 19 [Number] і натягнув завіси на намет, і наклав на нього зверху покривала намету, — як і заповів Господь Мойсеєві. 
[Number] 20 [Number] І, взявши Свідчення, він поклав у ковчег, і приладнав держаки знизу ковчега, 
[Number] 21 [Number] і вніс ковчег у намет, і встановив покриття завіси, і закрив ковчег свідчення, — як і заповів Господь Мойсеєві. 
[Number] 22 [Number] Він поставив стіл у наметі свідчення — з північної сторони намету свідчення, ззовні завіси намету, 
[Number] 23 [Number] а на ньому розклав хліби покладання перед Господом, — як і заповів Господь Мойсеєві. 
[Number] 24 [Number] Він поставив світильник у наметі свідчення з південної сторони намету, 
[Number] 25 [Number] і встановив його лампади перед Господом, — як і заповів Господь Мойсеєві. 
[Number] 26 [Number] А перед завісою в наметі свідчення він поставив золотий жертовник, 
[Number] 27 [Number] і покадив на ньому складним ладаном, — як і заповів Господь Мойсеєві. 
[Number] 29 [Number] А жертовник для вогняних приношень він поставив біля входу в намет свідчення. 
[Number] 33 [Number] Довкола намету й жертовника він спорудив двір. І закінчив Мойсей усі діла. 
[Number] 34 [Number] І хмара покрила намет свідчення, і намет наповнився Господньою славою. 
[Number] 35 [Number] І Мойсей не міг увійти в намет свідчення, бо його оповила тінню хмара, і намет наповнився Господньою славою. 
[Number] 36 [Number] Коли ж підіймалася хмара з намету, то сини Ізраїля вирушали далі зі своїм майном. 
[Number] 37 [Number] Якщо ж хмара не підіймалася, то не рушали аж до дня, коли хмара підіймалася. 
[Number] 38 [Number] Бо перед усім Ізраїлем була хмара над наметом вдень, а вогонь був над ним уночі впродовж усіх їхніх подорожей.