
[Number] 1 [Number] Старійшина Ісус досягнув похилого віку, і Господь промовив до Ісуса: Ти досягнув похилого віку, а для успадкування залишилося багато землі. 
[Number] 2 [Number] Ось це земля, що залишилась: околиці филистимські, Ґесіра і Ханаанець, — 
[Number] 3 [Number] від незаселеної землі, що напроти Єгипту, до границь Аккарона з лівої сторони ханаанців, яка зараховується до п’ятьох володінь филистимців — фазейського, азотського, аскалонського, ґеттейського і аккаронського. 
[Number] 4 [Number] І до Евея з Темана, і до всієї Ханаанської землі перед Ґазою, і сидонські, аж до Афека, до аморейських границь, 
[Number] 5 [Number] і всю землю филистимського Ґавлі, і весь Ліван від сходу сонця, від Ґалґала, від гори Аермонської аж до входу в Емат. 
[Number] 6 [Number] Усі, хто живе в горах від Лівану аж до Масерефотмаїма, усіх сидонців, Я їх вигублю з-перед Ізраїля, отже, роздай її Ізраїлеві в спадок, як Я тобі заповів. 
[Number] 7 [Number] Тепер же розміряй цю землю у спадок дев’ятьом племенам і половині племені Манасії, — від Йордану аж до Великого моря на захід сонця даси її, Велике море буде границею. 
[Number] 8 [Number] А двом племенам (Рувимові й Ґадові) та половині племені Манасії Мойсей дав на другому боці Йордану, на схід сонця. Дав її Мойсей, Господній слуга, 
[Number] 9 [Number] від Ароіра, що є при гирлі потоку Арнона, і місто, що на середині долини, і весь Місор, від Медави аж до Девана, 
[Number] 10 [Number] усі міста Сеона, царя аморейського, який був царем в Есевоні, аж до границь синів Аммона, 
[Number] 11 [Number] і Ґалаадітиду, границі Ґесіра і Махати, усю гору Аермона і всю Васанітиду аж до Селхи, 
[Number] 12 [Number] усе царство Оґа у Васанітиді, який царював у Астароті та в Едраїні. Він один залишився з гігантів, та Мойсей розгромив його і вигубив. 
[Number] 13 [Number] Але ізраїльські сини не вигубили Ґесіра, Махата і ханаанця, і живе цар Ґесіра і Махата між ізраїльськими синами аж до сьогоднішнього дня. 
[Number] 14 [Number] Лише племені Левія не дано спадку; Господь, ізраїльський Бог, Він — їхній спадок, як і сказав їм Господь. Ось це — розподіл, який визначив Мойсей синам ізраїльським в Аравоті моавському на другому боці Йордану, напроти Єрихону. 
[Number] 15 [Number] І дав Мойсей племені Рувима за їхніми родами. 
[Number] 16 [Number] Їхні границі були від Ароіра, що є напроти долини Арнона, і місто, що в долині Арнона, і весь Місор, 
[Number] 17 [Number] аж до Есевона, і всі міста, що є в Місорі, Девон, Вамотваал, Дім Веелмона, 
[Number] 18 [Number] Яссу, Кедемот, Мефаат, 
[Number] 19 [Number] Каріятем, Саваму, Середу, Сіор на горі Емак, 
[Number] 20 [Number] Ветфоґор, Асидот Фасґу, Ветасімот, 
[Number] 21 [Number] усі міста Місора і все царство Сеона, аморейського царя, якого розгромив Мойсей, його і володарів Мадіяма, Евія, Рокома, Сура, Ора і Ровея, володарів при Сеоні, і тих, які жили в землі, 
[Number] 22 [Number] і Валаама, сина Веора, віщуна також тоді вбили. 
[Number] 23 [Number] А границі Рувима були: околиці Йордану. Це — спадок синів Рувима за їхніми родами, їхні міста і їхні поселення. 
[Number] 24 [Number] І дав Мойсей синам Ґада за їхніми родами, 
[Number] 25 [Number] і їхні границі були: Язира, усі міста Ґалааду і половина землі синів Аммона, аж до Ароіра, що є напроти Равви, 
[Number] 26 [Number] і від Есевона аж до Рамота, напроти Масифи, Вотаніна і Маанена, аж до околиць Давіра, 
[Number] 27 [Number] і в Емеці ветарамському, Ветанаври, Сокхот, Сафан і частину царства Сеона, царя Есевона, яка залишилася, а Йордан буде межею, — аж до частини моря Хенерета на другому боці Йордану на сході. 
[Number] 28 [Number] Це — спадок синів Ґада за їхніми родами, їхні міста і їхні поселення. 
[Number] 29 [Number] І дав Мойсей половині племені Манасії за їхніми родами, 
[Number] 30 [Number] а границі їхні були від Маанема, і включали все царство Васанії, усе царство Оґа, царя Васана, і всі поселення Яіра, що є у Васанітіді, — шістдесят міст, 
[Number] 31 [Number] і половину Ґалааду в Астароті та в Едраїні, міста царства Оґа у Васанітіді, і дані були синам Махіра, сина Манасії (половині синів Махіра, сина Манасії) за їхніми родами. 
[Number] 32 [Number] Це ті, кому Мойсей дав спадок на другому боці Йордану в Аравоті моавському, — на другому боці Йордану, напроти Єрихону, на сході.