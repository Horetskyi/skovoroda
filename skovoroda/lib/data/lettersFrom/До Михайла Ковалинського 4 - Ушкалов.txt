[Center] Здрастуй, моя єдина радосте,
[Center] Михайле найдорожчий!
[Indent] Не можу тобі сказати, як мені приємно те, що ти такою янгольською любов’ю любиш Давидові псалми¹⁹. Такими великими властивостями твоєї душі ти щодня запалюєш у мені нові вогники любові до тебе, які, народжені з чесноти, будуть, я впевнений, вічними. Нічого тепер не скажу про стиль твого листа. Повір – мені здавалось, що я чую нашого Еразма²⁰, настільки твій лист пройнятий латинським духом. Бувай здоров, моя душе! Вірші, наскільки це можливо, прекрасні. Невдовзі я їх тобі поверну в дещо виправленому вигляді, щоб зробити їх придатнішими для декламування. Ти ж і надалі будь таким, який ти тепер.
[Indent] Твій Григорій.

[Indent] Сам я проводитиму з хлопцями навчання в супроводі органа, тим часом подбай про те, щоб трохи підготувати до співів по нотах нашого Максимка²¹. Напиши, коли саме я маю до тебе прийти.
