
[Number] 1 [Number] І з’явився Авраамові Бог біля мамврійського дуба, коли він сидів опівдні при вході до свого намету. 
[Number] 2 [Number] Підвівши свої очі, він побачив: ось три Мужі стояли перед ним. І побачивши це, побіг їм назустріч від входу свого намету, і вклонився до землі, 
[Number] 3 [Number] та сказав: Господи, якщо я знайшов милість перед Тобою, не обмини Твого раба. 
[Number] 4 [Number] Хай принесуть води і хай помиють ваші ноги, і освіжіться під деревом. 
[Number] 5 [Number] Я ж принесу хліба, і їстимете, а після цього підете своєю дорогою, задля якої ви звернули до вашого раба. А вони сказали: Зроби так, як сказав.
[Enter]
[Number] 6 [Number] І Авраам поспішив у намет до Сарри, і сказав їй: Швиденько заміси три мірки питльованого борошна і зроби паляниці. 
[Number] 7 [Number] І побіг Авраам до худоби, взяв молоде, гарне теля, і дав рабові, а той швидко приготував його. 
[Number] 8 [Number] Взяв масло, молоко і теля, яке приготував, і поклав перед ними, і вони попоїли. А сам стояв біля них під деревом.
[Enter]
[Number] 9 [Number] Один із них промовив до нього: Де твоя дружина Сарра? Він же у відповідь сказав: Ось, у наметі. 
[Number] 10 [Number] Повертаючись, — сказав він, — зайду до тебе в той же час і годину, і твоя дружина Сарра матиме сина. А Сарра, яка була при вході намету, почула, бо стояла за ним.
[Enter]
[Number] 11 [Number] Авраам і Сарра були старі, похилого віку, і те, що звичайно буває в жінок, у Сарри припинилося. 
[Number] 12 [Number] Тож Сарра засміялася про себе, говорячи: Адже це ще не сталося в мене дотепер, та й пан мій вже старий! 
[Number] 13 [Number] І промовив Господь до Авраама: Чому ж це, глузуючи, Сарра сказала про себе: Невже я справді народжу? Адже я стара. 
[Number] 14 [Number] Хіба сказане є неможливе для Бога? У такий же час і годину повернуся до тебе, і буде в Сарри син. 
[Number] 15 [Number] Сарра перелякалася й заперечила, кажучи: Я не засміялася. А Той сказав: Ні, ти таки засміялася.
[Enter]
[Number] 16 [Number] Мужі підвелися звідти й подивилися в напрямку Содома й Гоморри; Авраам же, супроводжуючи Їх, ішов разом з Ними. 
[Number] 17 [Number] І сказав Господь: Чи приховуватиму Я від Авраама, Свого раба, те, що роблю? 
[Number] 18 [Number] Адже Авраам неодмінно стане великим і численним народом, і будуть благословенні в ньому всі народи землі. 
[Number] 19 [Number] Бо знаю, що заповість своїм синам і своєму домові після себе, і вони будуть дотримуватися Господніх доріг, аби чинити справедливість і суд. Щоби здійснив Господь для Авраама все, що йому сказав.
[Enter]
[Number] 20 [Number] Крик Содома й Гоморри посилився, — сказав Господь, — і їхні гріхи дуже великі. 
[Number] 21 [Number] Тому, зійшовши, погляну, чи все відбувається так, як доносить їхній крик, котрий лине до Мене; якщо ж ні, то щоб Я знав. 
[Number] 22 [Number] І повернувшись, Мужі пішли звідти в Содом; Авраам же продовжував стояти перед Господом.
[Enter]
[Number] 23 [Number] Наблизившись, Авраам сказав: Невже знищиш разом праведного з неправедним, невже й праведний буде, як неправедний? 
[Number] 24 [Number] Якщо буде п’ятдесят праведних у місті, чи знищиш їх? Чи не пощадиш усю місцевість задля п’ятдесяти праведних, якщо будуть у ньому? 
[Number] 25 [Number] У жодному разі Ти не вчиниш за цим словом, аби знищити праведного з неправедними. Хіба буде з праведним — як з неправедним? Зовсім ні! Ти ж Суддя всієї землі! Невже не вчиниш суду? 
[Number] 26 [Number] Та Господь промовив: Якщо знайду в місті Содомі п’ятдесят праведних, то збережу всю місцевість задля них.
[Enter]
[Number] 27 [Number] У відповідь Авраам сказав: Тепер я, будучи землею і попелом, почав говорити до Господа, — 
[Number] 28 [Number] та якщо кількість праведних зменшиться з п’ятдесяти на п’ять осіб, — чи знищиш через п’ятьох усе місто? Той сказав: Не знищу, коли там знайду сорок п’ять. 
[Number] 29 [Number] Авраам продовжував промовляти до Нього і сказав: А якщо знайдуться там сорок? Той відповів: Не знищу задля сорока. 
[Number] 30 [Number] Що, Господи, коли говоритиму ще? — продовжив він. — А якщо знайдуться там тридцять? Той сказав: Не знищу, якщо знайду там тридцять. 
[Number] 31 [Number] Оскільки, — сказав, — я наважився говорити до Господа, — якщо ж знайдеться там двадцять? Той сказав: Не знищу і задля двадцяти. 
[Number] 32 [Number] Тоді він сказав: Що, Господи, коли промовлю ще один раз? А якщо знайдеться там десять? Той сказав: Не знищу і задля десяти.
[Enter]
[Number] 33 [Number] Коли Господь закінчив говорити з Авраамом, то відійшов. Авраам же повернувся на своє місце.