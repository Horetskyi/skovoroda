
[Number] 1 [Number] Знеможений моєю душею, стогнучи, випущу на Нього мої слова. Викажу, охоплений, гіркоту моєї душі 
[Number] 2 [Number] і скажу Господу: Не вчи мене безбожно чинити! І чому Ти мені так присудив? 
[Number] 3 [Number] Хіба добре Тобі, якщо безбожно чинитиму, адже Ти відкинув діла моїх рук, а раду безбожних Ти прийняв? 
[Number] 4 [Number] Невже Ти бачиш, як бачить смертний, хіба Ти бачиш, як бачить людина? 
[Number] 5 [Number] Чи Твоє життя є людським, чи Твої роки людські? 
[Number] 6 [Number] Адже Ти відшукав моє беззаконня і вистежив мої гріхи. 
[Number] 7 [Number] Бо Ти знаєш, що я не чинив безбожно. Але хто є той, який спасає з Твоїх рук? 
[Number] 8 [Number] Твої руки зліпили мене і створили мене, після цього, змінивши, Ти мене уразив. 
[Number] 9 [Number] Згадай, що Ти мене утворив з глини, і знову повертаєш мене в землю. 
[Number] 10 [Number] Хіба не як молоко Ти мене видоїв, витиснув мене, подібно до сиру? 
[Number] 11 [Number] Шкірою і тілом Ти мене одягнув, кістьми і сухожиллями Ти мене зшив. 
[Number] 12 [Number] Життя і милосердя Ти мені дав, а Твій нагляд оберіг мій дух. 
[Number] 13 [Number] Маючи це в собі, знаю, що все можеш, ніщо для Тебе не є непосильним. 
[Number] 14 [Number] Адже коли грішу, Ти наді мною сторожиш, і безвинним від беззаконня Ти мене не зробив. 
[Number] 15 [Number] Бо якщо буду безбожний, горе мені! Якщо ж буду праведний, не можу піднятися, бо я є повний безчестя. 
[Number] 16 [Number] Адже на мене полюють, наче на лева, щоб убити. І знову, повернувшись, Ти страшно нищиш мене, 
[Number] 17 [Number] обновляючи проти мене моє випробування, — гнів великий Ти виказав мені та навів на мене випробування. 
[Number] 18 [Number] Тож навіщо Ти мене вивів з лона матері, і я не помер, і мене око не побачило б, 
[Number] 19 [Number] і став би я, наче той, якого не існувало? Тож чому з лона я не був покладений у могилу? 
[Number] 20 [Number] Хіба не коротким є час мого життя? Дозволь мені трохи спочити, 
[Number] 21 [Number] поки я піду, звідки не повернуся, у землю темряви і мороку, 
[Number] 22 [Number] в землю вічної темряви, де немає світла, і де не побачити життя смертної людини.