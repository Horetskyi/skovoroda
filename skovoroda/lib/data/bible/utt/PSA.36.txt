
[Number] 1 [Number] Псалом Давида. Не заздри тим, які лукаве роблять, не наслідуй тих, котрі чинять беззаконня, —
[Enter]
[Number] 2 [Number] бо, як трава, швидко засохнуть вони і скоро зів’януть, немов зелені пагони.
[Enter]
[Number] 3 [Number] Надійся на Господа, роби добро і населяй землю, — і будеш користатися її багатством.
[Enter]
[Number] 4 [Number] Веселися в Господі, і Він задовольнить прохання твого серця.
[Enter]
[Number] 5 [Number] Відкрий Господу свою дорогу, покладися на Нього, а Він потурбується:
[Enter]
[Number] 6 [Number] виведе твою правду, наче світло, і твій вирок, наче полудень.
[Enter]
[Number] 7 [Number] Підкорися Господу й благай Його. Не заздри тому, кому добре ведеться на його дорозі, — людині, яка чинить переступ.
[Enter]
[Number] 8 [Number] Стримайся від люті й залиши гнів; не піддавайся потягові чинити лукаве.
[Enter]
[Number] 9 [Number] Адже ті, які чинять переступ, будуть вигублені, а ті, котрі з нетерпінням очікують Господа, — тільки вони успадкують землю.
[Enter]
[Number] 10 [Number] Ще трохи — і не буде грішника; шукатимеш його місце — і не знайдеш.
[Enter]
[Number] 11 [Number] А лагідні успадкують землю і будуть насолоджуватися великим миром.
[Enter]
[Number] 12 [Number] Грішник буде слідкувати за праведним і скреготатиме на нього своїми зубами.
[Enter]
[Number] 13 [Number] Та Господь буде сміятися з нього, бо наперед бачить, що настане його день.
[Enter]
[Number] 14 [Number] Грішники оголили меч, натягнули тятиву свого лука, щоби вразити бідного й убогого, щоби знищити праведних серцем.
[Enter]
[Number] 15 [Number] Але їхній меч нехай прошиє їхнє ж серце, а їхні луки хай будуть поламані.
[Enter]
[Number] 16 [Number] Краще мале для праведного, ніж велике багатство для грішника.
[Enter]
[Number] 17 [Number] Адже сила грішників пропаде, а праведних Господь зміцнить.
[Enter]
[Number] 18 [Number] Господь знає дороги невинних, і їхня спадщина пробуватиме повік.
[Enter]
[Number] 19 [Number] Вони не будуть посоромлені в чорну годину, а в час голоду будуть ситі.
[Enter]
[Number] 20 [Number] Бо грішники загинуть, — щезнуть вороги Господа. Як тільки вони будуть себе славити й підноситися вгору, то зникнуть, як дим.
[Enter]
[Number] 21 [Number] Грішник позичає і не повертає, а праведний має милосердя і дає.
[Enter]
[Number] 22 [Number] Адже ті, які Його благословляють, успадкують землю, а ті, котрі Його проклинають, будуть вигублені.
[Enter]
[Number] 23 [Number] У Господі випрямляється хода людини, і її дорога буде Йому до вподоби.
[Enter]
[Number] 24 [Number] Коли впаде — не розіб’ється, бо Господь підтримує її за руку.
[Enter]
[Number] 25 [Number] Я був молодим і постарів, але не бачив ні праведного покинутим, ні його нащадків, які просили би хліба.
[Enter]
[Number] 26 [Number] Увесь день він виявляє милість і позичає, тож його нащадки будуть благословенні.
[Enter]
[Number] 27 [Number] Відвертайся від зла, роби добро — і живи навіки-віків!
[Enter]
[Number] 28 [Number] Адже Господь любить справедливість, і Він не залишить Своїх богобійних, — вони будуть бережені повік. А беззаконні будуть вигнані, нащадки безбожних будуть вигублені.
[Enter]
[Number] 29 [Number] Праведні ж успадкують землю і оселяться на ній навіки-віків.
[Enter]
[Number] 30 [Number] Уста праведного навчаться мудрості, і його язик сповіщатиме справедливість.
[Enter]
[Number] 31 [Number] Закон його Бога — у його серці, і його ноги не спотикатимуться.
[Enter]
[Number] 32 [Number] Грішник вистежує праведного і шукає, як би його погубити.
[Enter]
[Number] 33 [Number] Але Господь його не залишить у руках того і не осудить його, коли його судитиме.
[Enter]
[Number] 34 [Number] З нетерпінням очікуй Господа, тримайся Його дороги — і Він тебе піднесе вгору, щоб ти успадкував землю. Ти побачиш, як грішники будуть вигублені.
[Enter]
[Number] 35 [Number] Я бачив безбожника, що дуже пишався, здіймався вгору, як ліванські кедри.
[Enter]
[Number] 36 [Number] Та я пройшов мимо — і вже його не було; шукав його — та не знайшлося і його місця.
[Enter]
[Number] 37 [Number] Тримайся невинності, слідкуй за праведністю, бо мирна людина залишить нащадків.
[Enter]
[Number] 38 [Number] А беззаконні будуть разом повністю знищені, — нащадки безбожних зовсім пропадуть.
[Enter]
[Number] 39 [Number] Спасіння ж праведних — у Господа, Він — їхня оборона в скрутний час.
[Enter]
[Number] 40 [Number] Господь допоможе їм, визволить їх, забере їх з-посеред грішників; спасе їх, бо вони на Нього надіялися.