[Center][Bold]Епіграма[Bold]
Музам колись дев’ятьом на шляху з’явилась Венера;
[Tab2] З нею – її Купідон; слово зухвале – в устах:
“Музи, шануйте мене, я найперша з усіх олімпійців,
[Tab2] Всі перед берлом моїм хиляться люди й боги”.
Мовила. Музи на те: ”А над нами, богине, не владна.
[Tab2] Наша святиня не ти, наша любов – Гелікон”²³².

[Center] Найдорожчий мій Михайле!
[Center] [Italic]Радій у Господі![Italic]
[Indent] [Italic]Вставши[Italic] за дві години [Italic]до утрені[Italic] й сам із собою [Italic]розмовляючи[Italic], я серед інших благочестивих міркувань склав [Italic]епіграму[Italic]. Пам’ятаю, я читав з-поміж грецьких [Italic]епіграм[Italic] таку, коли був у монастирі св[ятого] Сергія. Не в змозі пригадати її, я своїми словами передав той самий зміст. Мені здається, вона прекрасно й велично говорить про [Italic]святилище[Italic] Муз і гідна бути проспівана сьогодні, коли ми вшановуємо пам’ять [Italic]трьох великих Учителів всесвіту[Italic]. О, якби й нам, мій Михайле, вдалося досягнути такої ж вершини [Italic]доброчесності[Italic]!
[Indent] [Italic]Цього бажає тобі твій Григорій.[Italic] 30 січня.

[Indent] Якщо в грецьких словах, як вони тут написані, я припустився помилки, то виправ і повідом мене. [Italic]Немає нічого дорожчого[Italic] за це, і знай правило: [Italic]рука руку миє[Italic].