[NoteNumber] 1 [NoteNumber] Михайло Іванович Ковалинський (1745–1807 рр.) – український та російський педагог, письменник, державний діяч, найближчий приятель Сковороди. Ковалинський був сином священика Миколаївської церкви Олексіївської кріпості на Слобожанщині. У 1753 р. він вступив до Харківського колегіуму, а після закінчення навчання впродовж 1766–1769 рр. викладав тут-таки поетику. Восени 1769 р. вирушив до Санкт-Петербурга й став вихователем синів останнього гетьмана України Кирила Розумовського – Лева та Григорія. У 1772–1775 рр. перебував із ними за кордоном (Франція, Швейцарія). Після повернення назад служив головним наглядачем Виховного будинку (Москва), прокурором Військової колегії (Санкт-Петербург), у 1780-х рр. був керівником канцелярії князя Григорія Потьомкіна, у 1790-х – управителем Рязанського намісництва, а в 1801–1804 рр. – куратором Московського університету. Автор кількох літературних творів, зокрема «Оды на новый 1774 год Екатеринѣ II» (Санкт-Петербург, 1774), «Оды на день рожденія Екатерины II» (Санкт-Петербург, 1774) та двох од на честь князя Потьомкіна. Найвідомішим твором Ковалинського є «Жизнь Григорія Сковороды» – біографія Сковороди, написана в 1794–1795 рр. на підставі власного досвіду спілкування з філософом. Ковалинський познайомився зі Сковородою ще навесні 1762 р., коли був студентом класу богослів’я Харківського колегіуму. Їхня дружба тривала понад три десятиліття. Збереглося 79 листів Сковороди до Ковалинського та 6 листів Ковалинського до Сковороди. Ковалинському Сковорода присвятив і низку своїх трактатів та діалогів: «Асхань» (початок 1770-х рр.), «Разглагол о древнем мірѣ» (1772 р.), «Жена Лотова» (1780 р.), «Брань архистратига Михаила со Сатаною» (1783 р.), «Потоп зміин» (1791 р.). Хоча Ковалинський, як згадував його праправнук по материнській лінії поет-символіст Сергій Соловйов, “був близький до Потьомкіна, обертався в колі вихованців «Енциклопедії» Дідро, ба навіть їздив у Ферней до Вольтера, його погляди перебували цілком під впливом Сковороди…” [[Italic]Соловьев С. М.[Italic] Воспоминания. – Москва, 2003. – С. 36].
[NoteNumber] 2 [NoteNumber] Ідеться про отця Петра, якому Михайло Ковалинський доводився племінником [див.: [Italic]Ніженець А.[Italic] На зламі двох світів. Розвідка про Г. С. Сковороду і Харківський колегіум. – Харків, 1970. – С. 101, 135].
[NoteNumber] 3 [NoteNumber] Дії св. апостолів 1: 14. У рукопису – помилково – 2: 14.
[NoteNumber] 4 [NoteNumber] Ідеться про молодшого брата Михайла Ковалинського – Григорія.
[NoteNumber] 5 [NoteNumber] Сковорода говорить про “золоту мірноту”. Мотив “золотої мірноти” був дуже популярний в українській культурі часів бароко. Думка, згідно з якою “щасливі тримаються середини” [([Italic]Mohyła P.[Italic]) Λίθος, abo Kamień z procy prawdy Cerkwie świętey prawosławney Ruskiey // Архив Юго-Западной России. – Киев, 1893. – Ч. І. – Т. ІХ. – С. 56], “цнота полягає в помірності” [[Italic]Сакович К.[Italic] Арістотелівські проблеми // Пам’ятки братських шкіл на Україні. Кінець XVI – початок XVII ст. – Київ, 1988. – С. 384], а доброго чоловіка прикрашає “мірнота в усьому” [[Italic]Smotryc’kyj M.[Italic] Kazanie na znamienity pogrzeb przezacnego y przewielebnego męża, pana y oyca Leontego Karpowicza // Collected Works of Meletij Smotryc’kyj / With an Introduction by David A. Frick. – Cambridge, Mass., 1987. – Vol. 1. – P. 253], була на ту пору загальником, адже всяка галузка сфери моральності має тричленну структуру: “Medium, тобто середина, а два полюси побіля неї…, один край можна назвати недостатністю, другий – надміром, й обидва вони є на шкоду. Цнота завжди тяжіє до середини…” [Examen Obrony // Архив Юго-Западной России. – Киев, 1914. – Ч. І. – Т. VIII. – Вып. 1. – С. 579]. “Золотій мірноті” підлягала не тільки сфера моралі, що красномовно засвідчують твори Софронія Почаського [див.: [Italic]Почаський С.[Italic] Εὐχαριστήριον, албо Вдячность ясне превелебнѣйшому в Христѣ єго милости господину отцу кир Петру Могилѣ // [Italic]Тітов Хв.[Italic] Матеріяли для історії книжної справи на Вкраїні в XVI–XVIII в.в.: Всезбірка передмов до українських стародруків. – Київ, 1924. – С. 295], Стефана Калиновського [див.: [Italic]Калиновский С.[Italic] Десять книг Аристотеля к Никомаху, то есть Этика // Памятники этической мысли на Украине XVII – первой половины XVIII ст. / Сост., пер. с лат., вступ. статья и прим. М. В. Кашубы. – Киев, 1987. – С. 186], Лазаря Барановича [див.: [Italic]Baranowicz Ł.[Italic] Nowa miara starey wiary. – Nowogrod-Siewierski, 1676. – S. 99], Феофана Прокоповича [див.: [Italic]Prokopowicz Th.[Italic] De arte poetica libri III ad usum et institutionem studiosae iuventutis roxolanae. Dictati Kioviae in orthodoxa Academia Mohileana. Anno Domini 1705. – Mohiloviae, 1786. – P. 184], Стефана Яворського [див.: [Italic]Яворський С.[Italic] Камень вѣры. – Київ, 1730. – С. 173], Дмитра Туптала [див.: Сочиненія святаго Димитріа, митрополіта Ростовскаго. – Киев, 1824. – Ч. 1. – С. 215], Івана Максимовича [див.: [Italic]Максимович І.[Italic] Царскій путь креста Господня. – Чернігів, 1709. – Арк. 25 (зв.)] та інших, але й віра [див.: Examen obrony, to iest Odpis na script Obrona werificatii nazwany // Архив Юго-Западной России. – Киев, 1914. – Ч. І. – Т. VIII. – Вып. 1. – С. 579; [Italic]Smotryc’kyj M.[Italic] Obrona verificaciey // Collected Works of Meletij Smotryc’kyj / With an Introduction by David A. Frick. – Cambridge, Mass., 1987. – Vol. 1. – P. 452], ба навіть христологічний догмат [див.: [Italic]Яворський С.[Italic] Камень вѣры. – Київ, 1730. – С. 173–174]. Докладніше див. про це: [Italic]Ушкалов Л.[Italic] “Золота мірнота” на теренах українського духовного досвіду // [Italic]Ушкалов Л.[Italic] Есеї про українське бароко. – Київ, 2006. – С. 98–109.
[NoteNumber] 6 [NoteNumber] Ісократ (гр. [Italic]Ἰσοκράτης[Italic]) (436–338 рр. до н. е.) – афінський оратор і публіцист, учень славетного софіста Горгія, добре знаний у старій Україні. Зокрема, на нього покликалися Іван Орновський [див.: [Italic]Ornowski J.[Italic] Bogaty w parenłełę, sławę y honory wirydarz herbownemi ich mościow panow Zacharżewskich. – Kiiów, 1705. – K. 2], Іван Максимович [див.: [Italic]Максимович І.[Italic] Θέατρον, или Позор нравоучителный царем, князем, владыком. – Чернігів, 1708. – Арк. 34, 294 (зв.)], а Феофан Прокопович у своїй риториці, говорячи про вагу красномовства, зауважував, що на могилі Ісократа афіняни поставили статую сирен, засвідчуючи тим самим чарівність і дотепність його промов [[Italic]Прокопович Ф.[Italic] Про риторичне мистецтво // [Italic]Прокопович Ф.[Italic] Філософські твори: У 3 т. – Київ, 1979. – Т. 1. – С. 109].
[NoteNumber] 7 [NoteNumber] [Italic]Ісократ[Italic]. Панафінейська промова, 124. Тут сказано таке: наші предки “влаштували справи держави та свої власні так благочестиво й прекрасно, як те й личить людям, котрі є Божими дітьми” [[Italic]Исократ[Italic]. Речи // Вестник древней истории. – 1967. – № 3. – С. 194].
[NoteNumber] 8 [NoteNumber] Мабуть, саме отець Петро познайомив Михайла Ковалинського зі Сковородою. Точніше кажучи, він попросив Сковороду навчати Михайла грецької мови [див.: [Italic]Ніженець А.[Italic] На зламі двох світів. Розвідка про Г. С. Сковороду і Харківський колегіум. – Харків, 1970. – С. 101, 135]. Свою роль у цій справі відіграв і священик Харківської Троїцької церкви отець Борис Єнкевич.
[NoteNumber] 9 [NoteNumber] Переказ думки з трактату Сенеки «Про спокій душі» (VII. 1). Пор.: “Nihil tamen aeque oblectaverit animum quam amicitia fidelis et dulcis”.
[NoteNumber] 10 [NoteNumber] Вислів “χαλεπὰ τὰ καλά” є, наприклад, у Платоновому «Гіппії більшому» (304е; у перекладі Уляни Головач: “Прекрасне – річ складна” [[Italic]Платон.[Italic] Діалоги. – Київ, 1995. – С. 107]) та в «Державі» (435c, 497d; у перекладі Дзвінки Коваль: “Прекрасне – важке” [[Italic]Платон.[Italic] Держава. – Київ, 2000. – С. 125, 192]). Схожу сентенцію Діоген Лаерцій приписував Піттакові (І, 76) [див.: [Italic]Диоген Лаэртский.[Italic] О жизни, учениях и изречениях знаменитых философов. – Москва, 1979. – С. 63]. Серед старих українських письменників у формі “τα χαλεπὰ καλά” (“добрая неудобна суть”) це прислів’я згадували, зокрема, Тарасій Земка [див.: [Italic]Земка Т.[Italic] Друга передмова до тлумачень св. Андрія, архієпископа Кесарії Каппадокійської, на Апокаліпсис св. Івана Богослова // [Italic]Тітов Хв.[Italic] Матеріяли для історії книжної справи на Вкраїні в XVI–XVIII в.в.: Всезбірка передмов до українських стародруків. – Київ, 1924. – С. 140; пор.: [Italic]Радивиловський А.[Italic] Огородок Маріи Богородицы. – Київ, 1676. – С. 311], Стефан Калиновський [див.: [Italic]Калиновский С.[Italic] Десять книг Аристотеля к Никомаху, то есть Этика // Памятники этической мысли на Украине XVII – первой половины XVIII ст. / Сост., пер. с лат., вступ. статья и прим. М. В. Кашубы. – Киев, 1987. – С. 176].
[NoteNumber] 11 [NoteNumber] Перше послання св. ап. Павла до Тимофія 6: 6. Початкове слово цитати в Біблії має форму: [Italic]Ἔστιν[Italic].
[NoteNumber] 12 [NoteNumber] Грецьке слово [Italic]αὐτάρκεια[Italic] означає “самодостатність, незалежність від усього стороннього та вміння вдовольнятися своїм”. Кажуть, що вперше так окреслив призначення людини софіст Гіппій. У словнику Памви Беринди гр. [Italic]αὐτάρκεια[Italic] зринає як одне зі значень слова “доволство” поруч зі словами “достаток, моц”, “насыченя, сытость”, “обфитость, богатство, збыток” [[Italic]Беринда П.[Italic] Лексікон славеноросскій и имен толкованіє. – Київ, 1627. – Ст. 53]. Сковорода перекладав це слово по-українському як [Italic]самодовольность[Italic], а по-латинському як [Italic]aequitas animi[Italic].
[NoteNumber] 13 [NoteNumber] Далі йде розчерк Сковороди.
[NoteNumber] 14 [NoteNumber] У Святому Письмі підкреслюється передусім краса пальми. Крім того, це дерево символізує тут праведника. У старій українській літературі образ пальми неодмінно асоціювали з моральною чистотою. Згадаймо для прикладу рядки «Євхаристеріона» Софронія Почаського: “На верху том пресличном палма вырастаєт, / А на палмѣ зась цнота гнѣздо своє маєт” [[Italic]Почаський[Italic] С. Εὐχαριστήριον, албо Вдячность ясне превелебнѣйшому в Христѣ єго милости господину отцу кир Петру Могилѣ // [Italic]Тітов Хв.[Italic] Матеріяли для історії книжної справи на Вкраїні в XVI–XVIII в. в.: Всезбірка передмов до українських стародруків. – Київ, 1924. – С. 296].
[NoteNumber] 15 [NoteNumber] Пальмову гілочку тримає в руках, наприклад, св. Варвара. Див. образ Варвари на іконі XVIII ст. з Київщини [[Italic]Степовик Д.[Italic] Історія української ікони Х–ХХ століть. – Київ, 1996. – С. 294].
[NoteNumber] 16 [NoteNumber] Ідеться про студента Харківського колегіуму Олексія Базилевича, який вивчав поетику в Михайла Ковалинського [див.: [Italic]Ніженець А.[Italic] На зламі двох світів. Розвідка про Г. С. Сковороду і Харківський колегіум. – Харків, 1970. – С. 157].
[NoteNumber] 17 [NoteNumber] Вільшани – село (тепер – Дергачівського р-ну Харківської обл.), засноване близько 1655 р. Першими його поселенцями були вихідці з Вільшани на Черкащині.
[NoteNumber] 18 [NoteNumber] Далі нерозбірливо.
[NoteNumber] 19 [NoteNumber] Очевидно, на цю пору Михайло Ковалинський пробував переспівувати Давидові псалми. Принаймні поезія Ковалинського, подана в листі Сковороди № 6, є переспівом 11 (12)-го псалма.
[NoteNumber] 20 [NoteNumber] Ідеться про Еразма Роттердамського ([Italic]Erasmus Roterodamus, Desiderius[Italic]) (1469–1536 рр.) – видатного голландського письменника, філософа й богослова доби Відродження, чиї твори були добре відомі в старій Україні. Сковорода часто покликався на Еразма як на філософа та взірцевого латиномовного письменника. Він знав збірку Еразма «Adagia», книгу «Домашні бесіди» («Colloquia familiaria»), яка була, зокрема, і в бібліотеці Харківського колегіуму. Можливо, у творах Сковороди є також рефлекси Еразмової «Похвали глупоті». Принаймні сковородинський образ Алківіадових силенів (трактат «Silenus Alcibiadis») близький до того, що його подав у «Похвалі глупоті» Еразм, а образ “світового театру” в Сковороди нагадує відповідну Еразмову картину.
[NoteNumber] 21 [NoteNumber] Очевидно, Сковорода говорить про Максима Ковалинського – двоюрідного брата Михайла [див.: [Italic]Ніженець А.[Italic] На зламі двох світів. Розвідка про Г. С. Сковороду і Харківський колегіум. – Харків, 1970. – С. 102].
[NoteNumber] 22 [NoteNumber] Гелікон (гр. [Italic]Ἐλικών[Italic], лат. [Italic]Helicon[Italic]) – лісисте гірське пасмо в південній Беотії, поблизу Теспій, присвячене Аполлонові та Музам.
[NoteNumber] 23 [NoteNumber] Камени (лат. [Italic]Camenae[Italic]) – поширена в римських поетів назва Муз.
[NoteNumber] 24 [NoteNumber] Ідеться про Максима Ковалинського. Див. прим. 21.
[NoteNumber] 25 [NoteNumber] Кровопускання (гр. [Italic]φλεβοτομία[Italic]) – один із найбільш поширених (особливо в часи середньовіччя) старовинних засобів лікування. Феофан Прокопович коментував його появу так: “Кажуть, що мистецтво флеботомії (тобто розтинання судин) виникло на підставі спостережень за гіпопотамським нільським конем. Бо кажуть, що ця тварина, відчувши в собі надлишок крові, який душить її, настромивши стегно на найгостріші очеретини, розтинає собі вену, через яку випускає надлишок крові” [[Italic]Прокопович Ф.[Italic] Натурфілософія, або Фізика // [Italic]Прокопович Ф.[Italic] Філософські твори: У 3 т. – Київ, 1980. – Т. 2. – С. 184]. Настанову, схожу на сковородинську, фіксує й українська приказка: “Кров пустити – цвях у труну забити” [Українські народні прислів’я та приказки: Дожовтневий період / Упорядники: В. Бобкова, Й. Багмут, А. Багмут. –Київ, 1963. – С. 546].
[NoteNumber] 26 [NoteNumber] На звороті рукою Сковороди дописано: “Ego nunc dotisto sum repetito”.
[NoteNumber] 27 [NoteNumber] Парафраза Книги Псалмів 11 (12): 2. Пор.: [Irm]Сп7си1 мz, гDи, ћкw њскудЁ прпdбный[Irm]
[NoteNumber] 28 [NoteNumber] В автографі перші п’ять рядків мають нумерацію, а п’ятий та шостий написані на берегах. Чотири попередні рядки – парафраза Книги Псалмів 11 (12): 3. Пор.: [Irm]Сyєтнаz глаго1ла кjйждо ко и4скреннему своемY: ўстнЁ льсти6выz въ се1рдцы, и3 въ се1рдцы глаго1лаша ѕл†z.[Irm]
[NoteNumber] 29 [NoteNumber] Парафраза Книги Псалмів 11 (12): 4. Пор.: [Irm]Потреби1тъ гDь вс‰ ўстны2 льсти6выz, љзы1къ велерёчивый.[Irm]
[NoteNumber] 30 [NoteNumber] Парафраза Книги Псалмів 11 (12): 5. Пор.: [Irm]љзы1къ нaшъ возвели1чимъ, ўстны2 н†ша при нaсъ сyть: кто2 нaмъ гDь є4сть[Irm]
[NoteNumber] 31 [NoteNumber] Парафраза Книги Псалмів 11 (12): 6. Пор.: [Irm]Стрaсти рaди ни1щихъ и3 воздыхaніz ўбо1гихъ нн7э воскrнY, гlетъ гDь: положyсz во спcніе, не њбиню1сz њ не1мъ[Irm]
[NoteNumber] 32 [NoteNumber] Парафраза Книги Псалмів 11 (12): 7–8. Пор.: [Irm]СловесA гDнz словесA чи6ста, сребро2 разжже1но, и3скуше1но земли2, њчище1но седмери1цею. Ты2, гDи, сохрани1ши ны2 и3 соблюде1ши ны2 t ро1да сегw2 и3 во вёкъ.[Irm]
[NoteNumber] 33 [NoteNumber] У такій формі це прислів’я зринає, зокрема, в Еразмовому діалозі «Virgo μίσογαμος» із «Домашніх бесід» [див.: Opera omnia Desiderii Erasmi Roterodami. – Amsterdam; London; New York; Tokyo, 1972. – Ordinis I. – T. 3. – Р. 291]. Трохи інакша форма – у байці Федра «Лисий та Голомозий» (V. 6). У перекладі Володимира Литвинова: “Вугілля-бо, як кажуть, а не скарб знайшли!” [[Italic]Федр.[Italic] Байки / Упорядкування, передмова, переклад та примітки Володимира Литвинова. – Київ, 1986. – С. 98].
[NoteNumber] 34 [NoteNumber] Цього слова в Плутарха тут немає.
[NoteNumber] 35 [NoteNumber] 
[NoteNumber] 36 [NoteNumber] 
[NoteNumber] 37 [NoteNumber] 
[NoteNumber] 38 [NoteNumber] 
[NoteNumber] 39 [NoteNumber] 
[NoteNumber] 40 [NoteNumber] 