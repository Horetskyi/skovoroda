
[Number] 1 [Number] І зробиш кадильний жертовник з негниючого дерева. Виготовиш його 
[Number] 2 [Number] в лікоть завдовжки і в лікоть завширшки, — він буде квадратним, — і у два лікті заввишки. З нього будуть виходити його роги. 
[Number] 3 [Number] Ти покриєш їх чистим золотом: його решітку, його сторони довкола та його роги; і зробиш по ньому золотий плетений вінець навколо. 
[Number] 4 [Number] А під його плетеним вінцем приробиш до нього два кільця із чистого золота — до двох кутів, і зробиш це з обох сторін. І вони будуть кріпленнями для держаків, щоб за допомогою них його носити. 
[Number] 5 [Number] Держаки зробиш з негниючого дерева, і покриєш їх золотом. 
[Number] 6 [Number] І поставиш його перед завісою, яка є перед ковчегом свідчення, — там, де Я тобі об’являтимуся. 
[Number] 7 [Number] Аарон кадитиме на ньому пахучим ладаном певного складу. Рано-вранці, коли готуватиме лампади, кадитиме на ньому, 
[Number] 8 [Number] і коли Аарон розпалюватиме лампади ввечері, також кадитиме на ньому, — постійне, безперестанне кадіння перед Господом у ваші роди. 
[Number] 9 [Number] Ти не принесеш на ньому іншого ладану, [вогняного] жертвоприношення чи жертви і не литимеш на нього жертви виливання. 
[Number] 10 [Number] Раз на рік на ньому Аарон звершуватиме викуплення — на його рогах — за допомогою крові очищення жертв за гріхи для викуплення; раз на рік очищатиме його в роди ваші. Це — святе святих для Господа! 
[Number] 11 [Number] І сказав Господь Мойсеєві, промовляючи: 
[Number] 12 [Number] Коли проводитимеш перепис Ізраїльських синів, коли перечислюватимеш їх, то нехай кожен дасть викуп за свою душу Господу. І не буде пошесті серед них, коли перечислюватимеш їх. 
[Number] 13 [Number] Ось що хай дадуть ті, які проходитимуть перепис: половину дідрахми, згідно зі священною дідрахмою. Дідрахма — це двадцять оболів. А половина дідрахми — пожертва для Господа. 
[Number] 14 [Number] Кожен, хто проходить перепис, — від двадцяти років і старші — дадуть пожертви Господу. 
[Number] 15 [Number] Багатий не збільшуватиме, а незаможний не зменшуватиме від половини дідрахми, коли даватиме пожертву Господу, щоб звершити викуплення за ваші душі. 
[Number] 16 [Number] І візьмеш гроші пожертв від синів Ізраїля, і віддаси їх на оплату робіт у наметі свідчення, і буде синам Ізраїля на пам’ять перед Господом, — щоб звершити викуплення за ваші душі. 
[Number] 17 [Number] І сказав Господь Мойсеєві, промовляючи: 
[Number] 18 [Number] Зроби мідний чан для вмивання і мідну підставку для нього. І поставиш його між наметом свідчення та між жертовником, і наллєш у нього води. 
[Number] 19 [Number] І Аарон та його сини митимуть у ньому водою руки й ноги. 
[Number] 20 [Number] Митимуться водою, коли входитимуть у намет свідчення, — щоб не померли, — або коли підходять до жертовника служити і приносити всепалення Господу, 
[Number] 21 [Number] митимуть руки й ноги водою, щоб не померли. І буде їм як вічний закон — йому і його нащадкам після нього. 
[Number] 22 [Number] І сказав Господь Мойсеєві, промовляючи: 
[Number] 23 [Number] Ти візьми пахощі: цвіту вибраної смирни — п’ятсот сиклів, запашного цинамону — половину із цього, двісті п’ятдесят, і пахучого аїру — двісті п’ятдесят, 
[Number] 24 [Number] ірису — п’ятсот священних сиклів та гін олії з оливок. 
[Number] 25 [Number] І зробиш із цього олію для святого помазання — миро, запашний витвір виробника ладану. Олія буде для святого помазання. 
[Number] 26 [Number] І помажеш нею намет свідчення, ковчег свідчення, 
[Number] 27 [Number] світильник і все його обладнання, кадильний жертовник, 
[Number] 28 [Number] жертовник для всепалень і все його обладнання, стіл і весь його посуд, умивальник і його підставку. 
[Number] 29 [Number] І освятиш їх, і будуть святим святих. Кожен, хто доторкнеться до них, освятиться. 
[Number] 30 [Number] І помажеш Аарона та його синів, і освятиш їх, щоби служили Мені священиками. 
[Number] 31 [Number] І скажеш Ізраїльським синам, промовляючи: Це — олія, миро помазання, вона буде святою для вас у ваші роди. 
[Number] 32 [Number] Тіло людини не будете помазувати нею, і самі для себе не робитимете подібної суміші такого складу. Вона — свята і буде святинею для вас. 
[Number] 33 [Number] Якщо хтось таку зробить і якщо хтось дасть її чужинцеві, то буде вигублений зі свого народу. 
[Number] 34 [Number] І промовив Господь до Мойсея: Візьми собі пахощі — мирру, оних, запашну халвану і прозорий ладан у рівній кількості. 
[Number] 35 [Number] І хай зроблять з нього складний ладан — суміш, запашний витвір виробника ладану — чистий, святий витвір. 
[Number] 36 [Number] І розітреш його дрібненько, і покладеш перед Свідченням у наметі свідчення, — там, де Я об’являтимуся тобі, — святе святих буде для вас. 
[Number] 37 [Number] Не робитимете самі для себе ладану за цим складом. Святим нехай буде він у вас — тільки для Господа. 
[Number] 38 [Number] Якщо хтось зробить таке, щоб ним напахуватися, нехай буде вигублений зі свого народу.