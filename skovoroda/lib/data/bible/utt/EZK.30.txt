
[Number] 1 [Number] І до мене було Господнє слово, що промовляло: 
[Number] 2 [Number] Людський сину, пророкуй і скажи: Так говорить Господь: О, о день, 
[Number] 3 [Number]  бо близько Господній день, буде день кінця народів! 
[Number] 4 [Number]  І прийде меч на єгиптян, і буде замішання в Ефіопії, і впадуть побиті в Єгипті, і впаде його основа. 
[Number] 5 [Number] Перси і критяни, лудійці та лівійці — усі змішані, і із синів Мого завіту впадуть від цього меча. 
[Number] 6 [Number] І впадуть підпори Єгипту, і зійде гордість її сили з Маґдолу аж до Суини. Від меча впадуть у ньому, — говорить Господь.
[Enter]
[Number] 7 [Number] І він буде спустошеним посеред спустошених країн, і їхні міста будуть посеред спустошених міст. 
[Number] 8 [Number] І пізнають, що Я — Господь, коли дам вогонь на Єгипет, і будуть розбиті всі, що йому допомагають. 
[Number] 9 [Number] У той день вийдуть посли, що поспішають знищити Ефіопію, і буде в них замішання в день Єгипту, бо ось він прийшов. 
[Number] 10 [Number] Так говорить Господь: Я знищу безліч єгиптян рукою Навуходоносора, царя Вавилону, 
[Number] 11 [Number] його рукою і його народу. Губителі з народів послані знищити землю, і вони оголять усі свої мечі проти Єгипту, і земля наповниться побитими, 
[Number] 12 [Number] і дам їхні ріки спустошеними, і знищу землю, і її повнота — у руці чужинців. Я, Господь, сказав!
[Enter]
[Number] 13 [Number] Адже так говорить Господь: І знищу вельмож з Мемфіса та володарів із землі Єгипту, і більше їх не буде. 
[Number] 14 [Number] І знищу землю Патури, і дам вогонь на Танін, і зроблю помсту в Діосполі, 
[Number] 15 [Number] і виллю Мій гнів на Саін, силу Єгипту, і знищу безліч Мемфіса. 
[Number] 16 [Number] І дам вогонь на Єгипет, і замішанням змішається Суина, і в Діосполі буде ущелина, і розіллються води. 
[Number] 17 [Number] Молодці Еліополя і Вуваста впадуть від меча, а жінки підуть у полон. 
[Number] 18 [Number] І в Тафнаху потемніє день, коли Я там розіб’ю скіпетри Єгипту і знищу там гордість його сили, і його покриє хмара, і його дочки ведені будуть полонянками. 
[Number] 19 [Number] І Я вчиню суд у Єгипті, і пізнають, що Я — Господь.
[Enter]
[Number] 20 [Number] І сталося, що в одинадцятому році, у першому місяці, у сьомий день місяця до мене було Господнє слово, що промовляло: 
[Number] 21 [Number] Людський сину, Я розбив руки фараона, царя Єгипту, і ось він не перев’язаний, щоб отримати лікування, аби покласти на нього пластир, щоб дати силу вхопитися за меч. 
[Number] 22 [Number] Через це так говорить Господь: Ось Я проти фараона, царя Єгипту, і розіб’ю його сильні та простягнені руки, і викину його меч з його руки, 
[Number] 23 [Number] і розсію Єгипет між народами, і розвію їх в країни. 
[Number] 24 [Number] І скріплю руки царя Вавилону, і дам Свого меча в його руку, і він наведе його проти Єгипту та розділить його грабунок і захопить його здобич. 
[Number] 25 [Number] І скріплю руки царя Вавилону, а руки фараона впадуть. І пізнають, що Я — Господь, коли Я дам Свого меча в руки царя Вавилону, і він його простягне проти єгипетської землі. 
[Number] 26 [Number] І Я розсію Єгипет між народами, і розвію їх по країнах. І всі пізнають, що Я — Господь.