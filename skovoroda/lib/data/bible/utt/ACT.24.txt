
[Number] 1 [Number]  А через п’ять днів прибув первосвященик Ананій зі старшими та якимсь промовцем Тертилом, котрі скаржилися намісникові на Павла.
[Enter]
[Number] 2 [Number]  Коли його закликали, Тертил почав звинувачувати, кажучи: Маємо тривалий мир — завдяки тобі, і завдяки твоїй дбайливості цей народ має добробут;
[Enter]
[Number] 3 [Number]  це ми, преславний Феліксе, завжди й усюди зі щирою вдячністю визнаємо.
[Enter]
[Number] 4 [Number] Але щоби довго тебе не турбувати, прошу тебе з властивою тобі доброзичливістю коротко вислухати нас.
[Enter]
[Number] 5 [Number]  Бо знайшовши цього згубного чоловіка, який провокує колотнечу між усіма юдеями в цілому світі, який є провідником назорейської єресі
[Enter]
[Number] 6 [Number]  та намагався збезчестити храм, ми схопили його [й хотіли судити за нашим Законом.
[Enter]
[Number] 7 [Number] А тисяцький Лисій, надійшовши з великою силою, вирвав його з наших рук, наказавши його обвинувачам з’явитися до тебе].
[Enter]
[Number] 8 [Number]  Від нього зможеш сам, розпитавши, про все це довідатися, у чому ми його звинувачуємо.
[Enter]
[Number] 9 [Number]  Приєдналися і юдеї, стверджуючи, що так воно і є.
[Enter]
[Enter]
[Number] 10 [Number]  А Павло, коли намісник дав йому знак говорити, відповів: Знаючи, що ти багато років є суддею цього народу, відважно себе захищатиму,
[Enter]
[Number] 11 [Number]  бо ти можеш довідатися, що не більше дванадцяти днів, як я прийшов у Єрусалим поклонитися.
[Enter]
[Number] 12 [Number]  І ні в храмі, ні в синагогах, ні в місті не знайшли мене, щоб я з кимсь сперечався або зчиняв колотнечу між людьми;
[Enter]
[Number] 13 [Number] не можуть вони довести тобі й того, у чому тепер мене звинувачують.
[Enter]
[Number] 14 [Number]  Визнаю перед тобою, що згідно із цим напрямом вчення, який вони звуть єрессю, я служу Богові батьків, вірячи в усе, що написано в Законі та в Пророків.
[Enter]
[Number] 15 [Number]  І маю в Бозі надію на те, чого вони й самі очікують: що має бути воскресіння [мертвих] — праведних і неправедних.
[Enter]
[Number] 16 [Number]  І я пильно дбаю про те, щоби завжди мати незаплямовану совість перед Богом і людьми.
[Enter]
[Number] 17 [Number]  А по багатьох роках прийшов я, щоби принести моєму народові милостиню та пожертвування.
[Enter]
[Number] 18 [Number]  При цьому знайшли мене очищеного в храмі, а не з юрбою і не із заколотом.
[Enter]
[Number] 19 [Number] Деяким же юдеям з Азії належало б перед тобою стати й говорити, коли мають щось проти мене.
[Enter]
[Number] 20 [Number] Або хай вони самі скажуть, яку неправду знайшли [в мене], коли я стояв перед синедріоном;
[Enter]
[Number] 21 [Number]  хіба що цей єдиний вислів, який я вигукнув, стоячи між ними: Сьогодні ви мене судите за воскресіння мертвих!
[Enter]
[Enter]
[Number] 22 [Number]  [Почувши це], Фелікс, дуже добре обізнаний із цим напрямом учення, відклав їхню справу, кажучи: Коли тисяцький Лисій прийде, розсуджу вас!
[Enter]
[Number] 23 [Number]  І він наказав сотникові охороняти його, але дати полегшення і нікому з близьких не забороняти йому прислуговувати [чи приходити] до нього.
[Enter]
[Number] 24 [Number]  А через декілька днів прийшов Фелікс зі своєю дружиною Друзилою, яка була юдейкою, покликав Павла, щоби почути від нього про віру в Ісуса Христа.
[Enter]
[Number] 25 [Number]  Коли він говорив про праведність, стриманість та майбутній суд, Фелікс, перелякавшись, відповів: Тепер досить, іди, а відповідного часу я покличу тебе!
[Enter]
[Number] 26 [Number]  Водночас він сподівався, що Павло дасть йому грошей, [щоб він його відпустив]. Тому й часто його викликав та розмовляв з ним.
[Enter]
[Number] 27 [Number]  Коли минуло два роки, на зміну Феліксові прибув його наступник Порцій Фест. Та Фелікс, бажаючи догодити юдеям, залишив Павла ув’язненим.