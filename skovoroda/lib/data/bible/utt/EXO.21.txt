
[Number] 1 [Number] А це настанови, які викладеш перед ними. 
[Number] 2 [Number] Якщо купиш раба-єврея, то нехай шість років він працює для тебе, а на сьомий рік нехай він даром вийде на свободу. 
[Number] 3 [Number] Якщо він сам-один прийшов, то нехай сам і вийде. Якщо ж разом з ним прийшла дружина, то нехай і дружина вийде з ним. 
[Number] 4 [Number] Якщо ж господар дасть йому дружину, і та народить йому синів чи дочок, то дружина й діти хай залишаються в його господаря, а він нехай вийде сам. 
[Number] 5 [Number] Якщо ж раб у відповідь скаже: Я люблю мого господаря, дружину і дітей, — не поспішаю на волю! 
[Number] 6 [Number] Тоді нехай його господар приведе його до Божого судилища, а тоді приведе його до дверей і до одвірка, і господар шилом проколе йому вухо, і той служитиме йому навіки. 
[Number] 7 [Number] Якщо ж хтось продасть свою дочку як служницю, то не вийде вона так, як виходять рабині. 
[Number] 8 [Number] Якщо вона не догодить своєму господареві, з яким заручена, то нехай звільнить її за викуп. А чужому народові йому не дозволяється продати її, бо погордив нею. 
[Number] 9 [Number] Якщо ж заручив її синові, то нехай обходиться з нею за правами дочок. 
[Number] 10 [Number] Якщо ж візьме йому іншу, то хай не позбавить її необхідного, одягу і співжиття. 
[Number] 11 [Number] Якщо ж цих трьох речей не дотримається щодо неї, то нехай вона вийде даром, без грошей. 
[Number] 12 [Number] Якщо хтось когось ударить, і той помре, — він неодмінно має померти. 
[Number] 13 [Number] А тому, хто не хотів убивати, але Бог передав когось в його руки, — Я дам тобі місце, куди втече той, хто вбив. 
[Number] 14 [Number] Коли ж хто вистежив, щоб підступно вбити свого ближнього, і прибіжить туди, — такого забрати і від Мого жертовника, щоб видати на смерть. 
[Number] 15 [Number] Хто б’є свого батька чи свою матір, має неодмінно померти. 
[Number] 16 [Number] Хто проклинає свого батька чи свою матір, має неодмінно померти. 
[Number] 17 [Number] Коли хтось украде когось із синів Ізраїля, заволодіє ним, продасть, і срібло буде знайдене в нього — такий має неодмінно померти. 
[Number] 18 [Number] Якщо ж сваряться два чоловіки, і один з них ударить ближнього каменем чи кулаком, і той не помре, а зляже в ліжко, 
[Number] 19 [Number] і якщо чоловік устане та вийде з палицею надвір, тоді той, хто вдарив, буде звільнений від покарання. Лише нехай заплатить за втрату від його непрацездатності та за лікування. 
[Number] 20 [Number] Якщо хтось вдарить свого раба чи свою рабиню палицею, — так, що помре від його руки, той має бути неодмінно покараний. 
[Number] 21 [Number] Та коли проживе один день чи два, то не буде покараний, бо це — його гроші. 
[Number] 22 [Number] Якщо б’ються два чоловіки, і вдарять вагітну жінку, і її дитина появиться на світ не повністю сформованою, то такий неодмінно понесе кару, — він заплатить згідно з оцінкою, яку зробить чоловік жінки. 
[Number] 23 [Number] Та якщо дитина буде повністю сформована, то нехай дасть душу за душу, 
[Number] 24 [Number] око за око, руку за руку, зуб за зуб, ногу за ногу, 
[Number] 25 [Number] опік за опік, рану за рану, синець за синця. 
[Number] 26 [Number] Якщо хтось виб’є око своєму рабові чи око своїй рабині, і вони осліпнуть, то нехай відпустить їх на волю за їхнє око; 
[Number] 27 [Number] і якщо виб’є зуб рабові або зуб своїй рабині, — нехай відпустить їх на волю за їхній зуб. 
[Number] 28 [Number] Якщо віл рогами заколе чоловіка чи жінку, — так, що помре, то вола обов’язково поб’ють камінням, і його м’ясо не будуть їсти, а власник вола — невинний. 
[Number] 29 [Number] Якщо ж віл бив рогами вчора й третього дня, і про це попереджували його власника, але той не зарізав його, то коли рогами вб’є чоловіка чи жінку, нехай віл буде побитий камінням, і його власник також нехай буде покараний на смерть. 
[Number] 30 [Number] А якщо на нього накладуть викуп, то нехай за свою душу дасть викуп, який лише на нього накладуть. 
[Number] 31 [Number] І якщо рогами заколе сина чи дочку, — нехай учинять з ним за цим же приписом. 
[Number] 32 [Number] Якщо ж віл заколе рогами раба чи рабиню, — нехай власник вола дасть їхньому господареві тридцять дідрахм срібла, а вола поб’ють камінням. 
[Number] 33 [Number] Якщо хтось відкриє яму чи викопає яму і її не закриє, а туди впаде теля чи осел, 
[Number] 34 [Number] то власник ями відшкодує: їхньому господареві він заплатить гроші, а те, що загинуло, буде його. 
[Number] 35 [Number] Якщо ж чийсь віл рогами заколе сусіднього вола, і той здохне, то живого вола продадуть і розділять його ціну, і поділять вола, який загинув. 
[Number] 36 [Number] Та якщо було відомо, що віл колов рогами вчора і третього дня, і про це попередили його власника, але той не зарізав його, то він віддасть вола за вола, а мертвий буде його. 
[Number] 37 [Number] Якщо хтось вкраде бичка чи вівцю і заріже їх чи продасть, то віддасть за бичка п’ять бичків, а за вівцю — чотири вівці.