
[Number] 1 [Number] І ти, людський сину, пророкуй проти Ґоґа, і скажи: Так говорить Господь: Ось Я, Ґоґе, проти тебе, володаря Роси, Мосоха і Товела, 
[Number] 2 [Number] і зберу тебе, і поведу тебе, і підійму тебе з кінця півночі, і наведу тебе на гори Ізраїля. 
[Number] 3 [Number] І знищу твій лук з твоєї лівої руки та твої стріли з твоєї правої руки, і кину тебе 
[Number] 4 [Number] на горах Ізраїля, і ти впадеш, і всі, що довкола тебе, і народи, що з тобою, будуть дані безлічі птахів, усякому, що літає, і всім звірам рівнини Я дав тебе в їжу. 
[Number] 5 [Number] На поверхні рівнини впадеш, бо Я сказав, — говорить Господь. 
[Number] 6 [Number] І Я пошлю вогонь на Ґоґа, і острови поселяться в мирі. І пізнають, що Я — Господь. 
[Number] 7 [Number] І Моє святе Ім’я буде знане посеред Мого народу Ізраїля, і Моє святе Ім’я більше не буде опоганене. І народи пізнають, що Я — Господь, Святий Ізраїля.
[Enter]
[Number] 8 [Number] Ось іде, і пізнаєш, що буде, — говорить Господь. Це — день, про який Я говорив. 
[Number] 9 [Number] І вийдуть ті, що живуть у містах Ізраїля, і спалять зброю, щити, списи, луки, стріли, ручні кийки і дротики. І палитимуть їх у вогні сім років. 
[Number] 10 [Number] І не візьмуть дерево з рівнини, і не зрубають з лісу, але лиш зброю палитимуть вогнем. І пограбують тих, що їх грабували, і візьмуть здобич у тих, що в них брали, — говорить Господь. 
[Number] 11 [Number] І буде, що в той день Я дам Ґоґові славне місце, пам’ять в Ізраїлі, — цвинтар тих, що прийшли до моря. І забудують устя долини, і там поховають Ґоґа та всю його безліч, і назветься: Земля — цвинтар Ґоґа. 
[Number] 12 [Number] І закопають їх — дім Ізраїля, щоби земля очистилася, упродовж семи місяців. 
[Number] 13 [Number] І закопають їх — весь народ землі, і буде їм славним, прославленим у той день, — говорить Господь. 
[Number] 14 [Number] І постійно призначатимуть мужів, що проходитимуть землю, щоби хоронити тих, що залишилися на поверхні землі, щоби її очистити після семи місяців, і шукатимуть. 
[Number] 15 [Number] І кожний, що проходитиме землю і побачить людську кістку, збудує при ній знак, аж доки її не поховають ті, що хоронять у землі — цвинтарі Ґоґа. 
[Number] 16 [Number] Бо ім’я міста: Цвинтар. І земля очиститься.
[Enter]
[Number] 17 [Number] І ти, людський сину, скажи: Так говорить Господь: Скажи всякому птахові, що літає, і всякому звірові рівнини: Зберіться і прийдіть, зберіться з усіх околиць на Мою жертву, яку Я для вас заколов, велику жертву на горах Ізраїля, і їстимете м’ясо, і питимете кров! 
[Number] 18 [Number] Їстимете м’ясо велетнів і питимете кров володарів землі, баранів, телят і козлів, і всі — вигодувані телята. 
[Number] 19 [Number] І їстимете лій досита, і питимете кров до оп’яніння з Моєї жертви, яку Я для вас заколов. 
[Number] 20 [Number] І при Моєму столі насититеся кон��м і вершником, велетнем і всяким військовим мужем, — говорить Господь. 
[Number] 21 [Number] І Я дам Мою славу у вас, і всі народи побачать Мій суд, який Я вчинив, і Мою руку, яку Я на них навів. 
[Number] 22 [Number] І пізнають вони, дім Ізраїля, що Я — їхній Господь Бог від цього дня і надалі. 
[Number] 23 [Number] І всі народи пізнають, що через їхні гріхи вони, дім Ізраїля, були полонені, тому що відреклися Мене, і Я відвернув від них Моє обличчя, і Я їх видав у руки їхніх ворогів, і всі впали від меча. 
[Number] 24 [Number] Я їм учинив за їхніми нечистотами та за їхніми беззаконнями, і Я відвернув від них Моє обличчя.
[Enter]
[Number] 25 [Number] Тому так говорить Господь. Тепер Я поверну полон Якова і помилую дім Ізраїля, і ревнуватиму за Моє святе Ім’я. 
[Number] 26 [Number] І заберу їхнє безчестя та неправедність, якою вони були неправедні, коли поселю їх на їхній землі в мирі, і не буде нікого, хто наводитиме страх. 
[Number] 27 [Number] Коли Я їх поверну з народів, і Я їх зберу з країн народів, і освячуся в них перед народами, 
[Number] 28 [Number] і пізнають, що Я — їхній Господь Бог, коли Я їм об’явлюся в народах. 
[Number] 29 [Number] І більше від них Я не відверну Моє обличчя, тому що Я вилив Мій гнів на дім Ізраїля, — говорить Господь.