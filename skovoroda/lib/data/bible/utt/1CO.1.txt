
[Number] 1 [Number]  Павло, апостол Ісуса Христа, покликаний Божою волею, і брат Состен —
[Enter]
[Number] 2 [Number]  Божій Церкві в Коринті, освяченим у Христі Ісусі, покликаним святим, з усіма, які на кожному місці прикликають Ім’я нашого Господа Ісуса Христа, їхнього й нашого:
[Enter]
[Number] 3 [Number]  благодать вам і мир від Бога, нашого Отця, і Господа Ісуса Христа!
[Enter]
[Enter]
[Number] 4 [Number]  Завжди дякую моєму Богові за вас і за благодать Божу, дану вам у Христі Ісусі,
[Enter]
[Number] 5 [Number]  що в Ньому ви збагатилися всім: усяким словом і всяким знанням.
[Enter]
[Number] 6 [Number]  Оскільки свідчення Христа утвердилося у вас,
[Enter]
[Number] 7 [Number]  тому вам, які очікуєте з’явлення нашого Господа Ісуса Христа, не бракує жодного дару благодаті.
[Enter]
[Number] 8 [Number]  Він і зміцнить вас до кінця бути бездоганними в день Господа нашого Ісуса Христа.
[Enter]
[Number] 9 [Number]  Вірним є Бог, Який покликав вас до спільності з Його Сином — Ісусом Христом, нашим Господом.
[Enter]
[Enter]
[Number] 10 [Number]  Благаю вас, брати, Ім’ям Господа нашого Ісуса Христа, щоб ви всі говорили те саме, щоб не було між вами поділу, але щоб ви були поєднані однаковим розумінням і однією думкою.
[Enter]
[Number] 11 [Number]  Бо посланці від Хлої сказали мені про вас, мої брати, що між вами є суперечки.
[Enter]
[Number] 12 [Number]  Маю на увазі те, що кожний з вас каже: я Павлів, а я Аполлосів, а я Кифин, а я Христів.
[Enter]
[Number] 13 [Number]  Невже Христос поділився? Хіба Павло був розп’ятий за вас, чи, може, ви хрестилися в ім’я Павла?
[Enter]
[Number] 14 [Number]  Дякую Богові, що я не хрестив нікого з вас, крім Криспа і Гая,
[Enter]
[Number] 15 [Number] щоб ніхто не сказав, що ви хрестилися в моє ім’я.
[Enter]
[Number] 16 [Number]  Хрестив же я і дім Степана; більше не знаю, чи хрестив я кого іншого.
[Enter]
[Enter]
[Number] 17 [Number]  Адже Христос не послав мене хрестити, але звіщати Євангеліє, і то не в премудрості слова, щоб не був позбавлений сили хрест Христа.
[Enter]
[Number] 18 [Number]  Тому що слово про хрест є безумством для тих, хто гине, а для нас, які спасаємося, це — Божа сила.
[Enter]
[Number] 19 [Number]  Адже написано: Знищу мудрість премудрих, а розум розумних відкину!
[Enter]
[Number] 20 [Number]  Де мудрий? Де грамотний? Де вчений віку цього? Хіба мудрість [цього] світу Бог не обернув на безумство?
[Enter]
[Number] 21 [Number]  Оскільки світ своєю мудрістю так і не зрозумів Бога в Його Божій премудрості, то Бог забажав спасти тих, хто вірить, безумством проповіді.
[Enter]
[Number] 22 [Number]  Бо юдеї вимагають чудес, а греки шукають мудрості.
[Enter]
[Number] 23 [Number]  Ми ж проповідуємо розп’ятого Христа: для юдеїв — це спокуса, а для греків — безумство.
[Enter]
[Number] 24 [Number]  А саме для покликаних — і юдеїв, і греків — Христа, Божу силу й Божу премудрість.
[Enter]
[Number] 25 [Number]  Адже «немудре» Боже є розумнішим від людського, і «немічне» Боже є сильнішим від людського.
[Enter]
[Number] 26 [Number]  Гляньте, брати, на ваше покликання: небагато мудрих тілом, небагато сильних, небагато шляхетних.
[Enter]
[Number] 27 [Number]  Але Бог вибрав немудре світу, щоби засоромити премудрих, і Бог вибрав немічне світу, щоби засоромити сильних;
[Enter]
[Number] 28 [Number]  Бог вибрав понижене у світі, погорджене і неіснуюче, щоби позбавити сили існуюче,
[Enter]
[Number] 29 [Number]  щоби жодне тіло не хвалилося перед Богом.
[Enter]
[Number] 30 [Number]  Від Нього ж і ви є в Христі Ісусі, Який став для нас мудрістю від Бога, праведністю, освяченням і викупленням,
[Enter]
[Number] 31 [Number]  щоби збулося написане: Хто хвалиться, нехай хвалиться Господом!