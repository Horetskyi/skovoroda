
[Number] 1 [Number] Тоді Мойсей і сини Ізраїля заспівали ось цю пісню Богові. Вони скандували, виголошуючи: Заспіваймо Господу, бо Він велично прославився, — коня і вершника скинув у море. 
[Number] 2 [Number] Він — Помічник і Покровитель, Він став для мене Порятунком. Це — мій Бог, і я прославлю Його, Він — Бог мого батька, тож звеличу Його. 
[Number] 3 [Number] Господь — Він Той, Хто нищить війни, Господь — Ім’я Його. 
[Number] 4 [Number] Колісниці фараона і його військо Він кинув у море, вибраних вершників, начальників варти, Він потопив у Червоному морі. 
[Number] 5 [Number] Морем покрив їх, — вони поринули в глибину, мов камінь. 
[Number] 6 [Number] Твоя правиця, Господи, прославилася силою, — Твоя права рука, Господи, розгромила ворогів, 
[Number] 7 [Number] і величчю Своєї слави Ти знищив супротивників. Ти послав Свій гнів, і він їх пожер, як стерню, 
[Number] 8 [Number] і від духа Твого гніву розступилася вода. Застигли води, наче стіна, — застигли хвилі посеред моря. 
[Number] 9 [Number] Ворог сказав: Кинуся й наздожену, розділю здобич, наповню свою душу, знищу своїм мечем, — рука моя пануватиме. 
[Number] 10 [Number] А Ти послав Свого Духа, і покрило їх море, вони потонули, наче свинець у глибокій воді. 
[Number] 11 [Number] Хто поміж богами подібний до Тебе, Господи? О, прославлений між святими, дивовижний у славі! Ти, Котрий твориш чудеса, хто подібний до Тебе? 
[Number] 12 [Number] Простягнув Ти правицю Свою, і поглинула їх земля. 
[Number] 13 [Number] Ти Своєю праведністю повів цей Твій народ, який Ти викупив, і Своєю силою покликав до Своєї святої оселі. 
[Number] 14 [Number] Почули народи — і запалали гнівом. Важкі болі охопили мешканців Филистимської землі. 
[Number] 15 [Number] Тоді поспішили володарі Едому і проводирі моавійців, — їх охопив трепет. Розтанули всі мешканці Ханаану. 
[Number] 16 [Number] Нехай найде на них страх і трепет! Від величі Твоєї руки нехай вони стануть як камінь, доки не перейде Твій народ, Господи, — доки не перейде цей Твій народ, який Ти придбав. 
[Number] 17 [Number] Ввівши, насади їх на горі Своєї спадщини, у Своїй підготовленій оселі, котру Ти зробив, Господи, — це святиня, Господи, яку приготували Твої руки. 
[Number] 18 [Number] Господь царює на віки і віки, та й іще. 
[Number] 19 [Number] Адже коні фараона з колісницями і вершниками ввійшли в море, і Господь навів на них води моря. А сини Ізраїля пішли сушею посеред моря. 
[Number] 20 [Number] Тож пророчиця Маріам, сестра Аарона, взяла тимпан у свою руку, і всі жінки з тимпанами вийшли в хороводі за нею. 
[Number] 21 [Number] І Маріам повела їх, кажучи: Заспіваймо Господу, бо Він велично прославився. Коня і вершника скинув Він у море. 
[Number] 22 [Number] І Мойсей вивів Ізраїльських синів від Червоного моря, і повів їх у пустелю Сур. Вони йшли три дні пустелею й не знаходили води до пиття. 
[Number] 23 [Number] Прийшли вони до Мери, та не могли пити з Мери, оскільки вода була гіркою. Через те дали назву тій місцевості: Гіркота. 
[Number] 24 [Number] І народ почав нарікати на Мойсея, кажучи: Що нам пити? 
[Number] 25 [Number] Тож Мойсей закликав до Господа. А Господь показав йому дерево, і той кинув його у воду, і вода стала солодкою. Там Він дав йому заповіді та настанови, і там його випробовував. 
[Number] 26 [Number] Він сказав: Якщо уважно будеш прислухатися до голосу Господа, твого Бога, і чинитимеш те, що Йому до вподоби, і зважатимеш на Його накази, і будеш дотримуватися всіх Його заповідей, то не наведу на тебе жодної тієї хвороби, які Я навів на єгиптян. Бо Я — Господь, Який тебе оздоровлює. 
[Number] 27 [Number] І вони пішли до Еліма, а там було дванадцять джерел води і сімдесят стовбурів пальмових дерев. Тож там, біля води, вони отаборилися.