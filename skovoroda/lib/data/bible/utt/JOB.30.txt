
[Number] 1 [Number] А тепер найменші висміяли мене, тепер повчають мене частково ті, чиїх батьків я мав за ніщо, яких я не вважав гідними псів моїх черід. 
[Number] 2 [Number] І навіщо мені сила їхніх рук? Через них загинула повнота. 
[Number] 3 [Number] Бездітний у біді і голоді. Вони вчора втекли від біди і від скрути посухи. 
[Number] 4 [Number] Ті, хто оточує соляні місця при звуку, для яких солене було їм їжею, котрі без честі й знехтувані, зубожілі від усякого добра, які й коріння дерев жували від великого голоду. 
[Number] 5 [Number] Повстали на мене злодії, 
[Number] 6 [Number] доми яких були кам’яними печерами. 
[Number] 7 [Number] З-посеред милозвучних кущів закричать вони, — котрі жили під дикою зеленню. 
[Number] 8 [Number] Сини безумних і нечесних, їхні імена і слава згладжені із землі. 
[Number] 9 [Number] А тепер я — їхні гусла, і вони мене мають за притчу. 
[Number] 10 [Number] Гидували ж мною, відступивши далеко, а для мого обличчя не стримувалися від плювання. 
[Number] 11 [Number] Адже Він, відкривши Свій сагайдак, заподіяв мені зло, і вони позбулися уздечки моєї присутності. 
[Number] 12 [Number] З правого боку нащадків вони повстали, простягнули свою ногу і пішли проти мене стежками їхньої згуби. 
[Number] 13 [Number] Знищили мої стежки, бо Він скинув мій одяг. 
[Number] 14 [Number] Своїми стрілами Він мене прошив, учинив мені, як бажає, я на стражданнях замішаний. 
[Number] 15 [Number] Мої страждання повертаються, моя надія відійшла, наче вітер, і моє спасіння, наче хмара. 
[Number] 16 [Number] Тепер же на мені виллється моя душа, а мене охоплюють дні страждань. 
[Number] 17 [Number] Вночі мої кості розгорілися, а моє сухожилля послабло. 
[Number] 18 [Number] Великою силою схопила недуга мій одяг, оточила мене, наче облямівка мого одягу. 
[Number] 19 [Number] Схопила ж мене, наче глину, — моя частка в землі та в попелі. 
[Number] 20 [Number] І я заволав до Тебе, та Ти не чуєш мене, вони встали і подивилися на мене. 
[Number] 21 [Number] Ти ж напав на мене без пощади, бичував Ти мене сильною рукою. 
[Number] 22 [Number] Призначив Ти мене на страждання, і Ти відкинув мене від спасіння. 
[Number] 23 [Number] Знаю, що мене зітре смерть, бо кожному смертному земля — дім. 
[Number] 24 [Number] Якби добрим було на себе накласти руки, чи попросивши іншого, він зробив би це мені. 
[Number] 25 [Number] Я ж плакав над кожним немічним, стогнав, бачачи чоловіка в скруті. 
[Number] 26 [Number] Тож я, очікував добра, та ось, мене зустріли скоріше злі дні. 
[Number] 27 [Number] Моє нутро заклекотало і не замовчить, випередили мене дні бідноти. 
[Number] 28 [Number] Стогнучи, я пішов, не замикаючи уст, став у зборі, волаючи. 
[Number] 29 [Number] Я став братом сирен і другом страусів. 
[Number] 30 [Number] Моя шкіра сильно почорніла, а мої кості від спеки згоріли. 
[Number] 31 [Number] Мої гусла перейшли на плач, а мій спів — мені на ридання.