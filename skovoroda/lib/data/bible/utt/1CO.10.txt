
[Number] 1 [Number]  Не хочу, брати, щоб ви не знали, що всі наші батьки були під хмарою, і всі перейшли через море;
[Enter]
[Number] 2 [Number]  усі хрестилися в Мойсея — у хмарі та в морі;
[Enter]
[Number] 3 [Number]  усі їли ту саму духовну їжу;
[Enter]
[Number] 4 [Number]  усі пили той самий духовний напій, бо пили з духовної скелі, що йшла слідом за ними, а тою скелею був Христос.
[Enter]
[Number] 5 [Number]  Але небагатьох їх уподобав Бог, тож вони полягли в пустелі.
[Enter]
[Number] 6 [Number]  Вони стали прикладом для нас, щоб ми не були пожадливі на зло, як були пожадливі вони.
[Enter]
[Number] 7 [Number]  Не служіть ідолам, як деякі з них, як написано: Народ сів їсти й пити, і встали, щоби забавлятися.
[Enter]
[Number] 8 [Number]  Не піддаваймося розпусті, як деякі з них чинили блуд, і полягло їх одного дня двадцять три тисячі.
[Enter]
[Number] 9 [Number]  Не будемо спокушати Христа, як деякі з них спокушали і загинули від змій.
[Enter]
[Number] 10 [Number]  Не нарікайте, як деякі з них нарікали і загинули від губителя.
[Enter]
[Number] 11 [Number]  [Усе] це сталося з ними як прообраз, і записано як пересторога для нас, для яких настав кінець віків.
[Enter]
[Number] 12 [Number]  Тому, хто вважає, що він стоїть, нехай стережеться, аби не впав.
[Enter]
[Number] 13 [Number]  Вам випало лише людське випробування. Та вірний Бог не допустить, щоб ви випробовувалися понад міру, але при випробуванні дасть і вихід, аби ви могли його витримати.
[Enter]
[Enter]
[Number] 14 [Number]  Тому, мої улюблені, втікайте від служіння ідолам.
[Enter]
[Number] 15 [Number]  Кажу як мудрим: судіть самі про те, що я говорю.
[Enter]
[Number] 16 [Number]  Чаша благословення, яку благословляємо, — хіба не є вона спільністю в Христовій крові? Хліб, який ломимо, — хіба не є він спільністю в Христовому тілі?
[Enter]
[Number] 17 [Number]  Оскільки є один хліб, то ми, численні, становимо одне тіло, бо всі ми причащаємося одним хлібом.
[Enter]
[Number] 18 [Number]  Погляньте на Ізраїля за тілом: хіба ті, котрі їдять жертви, не є спільниками жертовника?
[Enter]
[Number] 19 [Number]  То що ж я кажу? Що жертва ідолам є чимось чи ідол є чимось?
[Enter]
[Number] 20 [Number]  Ні, але те, що жертвують [язичники], — демонам жертвують, а не Богові. Я ж не хочу, щоб ви були спільниками демонів.
[Enter]
[Number] 21 [Number]  Не можете пити з Господньої чаші та з чаші демонської; не можете бути спільниками Господнього столу і столу демонського.
[Enter]
[Number] 22 [Number]  Чи будемо викликати ревнощі в Господа? Невже ми сильніші за Нього?
[Enter]
[Enter]
[Number] 23 [Number]  Усе [мені] можна, але не все на користь. Усе [мені] можна, але не все будує.
[Enter]
[Number] 24 [Number]  Хай ніхто не шукає свого власного, але [кожний] те, що для ближнього.
[Enter]
[Number] 25 [Number]  Їжте все, що продають на ринку, без жодного докору сумління,
[Enter]
[Number] 26 [Number]  адже Господня земля і все, що на ній!
[Enter]
[Number] 27 [Number]  Коли хто з невірних запросить вас, і захочете піти, їжте все, що вам запропонують, без жодного докору сумління.
[Enter]
[Number] 28 [Number] Та якщо хтось вам скаже: Це з принесеного в жертву ідолам, — не їжте заради того, хто сказав, та через сумління. [Адже Господня земля і все, що на ній].
[Enter]
[Number] 29 [Number]  Маю на увазі не своє сумління, але іншого. Однак, чому моя свобода має визначатися сумлінням іншого?
[Enter]
[Number] 30 [Number]  Коли я дякую за їжу, то чому мені дорікають за те, за що я дякую?
[Enter]
[Number] 31 [Number]  Отже, коли ви їсте, коли п’єте чи щось інше робите, усе робіть на славу Божу.
[Enter]
[Number] 32 [Number]  Не вводьте в спокусу юдеїв, греків і Божу Церкву,
[Enter]
[Number] 33 [Number]  як і я в усьому всім догоджаю, не шукаючи своєї користі, але користі багатьох, щоб вони спаслися.