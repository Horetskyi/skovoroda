
[Number] 1 [Number] Безбожний утікає, хоча ніхто його не переслідує, а праведний — упевнений, наче лев.
[Enter]
[Number] 2 [Number] Через гріхи безбожних повстають суперечки, та обачна людина їх гасить.
[Enter]
[Number] 3 [Number] Нахабний безбожник оббирає бідних, наче нищівна велика злива.
[Enter]
[Number] 4 [Number] Подібно до тих, хто залишив закон, вихваляють безбожність, так і ті, хто любить закон, захищають себе надійним муром.
[Enter]
[Number] 5 [Number] Лихі люди уяви не мають про справедливий суд, а ті, хто шукає Господа, усе розуміють.
[Enter]
[Number] 6 [Number] Краще бідний, який живе по правді, ніж нечесний багатий.
[Enter]
[Number] 7 [Number] Розумний син дотримується закону, а хто вдався до гультяйства, не шанує батька.
[Enter]
[Number] 8 [Number] Хто помножує своє багатство лихвою і поборами, той збирає його для того, хто співчуває бідним.
[Enter]
[Number] 9 [Number] Хто відхиляє своє вухо, аби не прислухатися до закону, той робить огидною і свою молитву.
[Enter]
[Number] 10 [Number] Хто зводить прямодушних на погану дорогу, той сам упаде в погибель. Беззаконні пройдуть повз добро, — до нього вони не ввійдуть.
[Enter]
[Number] 11 [Number] Багатий чоловік вважає себе мудрим, та розумний бідняк осудить його.
[Enter]
[Number] 12 [Number] За допомогою праведних звеличується слава, а в місцях, де верховодять безбожні, гинуть люди.
[Enter]
[Number] 13 [Number] Хто приховує своє безчестя, не матиме успіху, а того, хто не приховує докорів, любитимуть.
[Enter]
[Number] 14 [Number] Блаженна людина, яка в побожності має благоговіння перед усіма, а хто запеклий серцем, той попаде в біду.
[Enter]
[Number] 15 [Number] Голодний лев і охоплений спрагою вовк — таким є той, хто, будучи убогим, панує над бідним народом.
[Enter]
[Number] 16 [Number] Цар з мізерними прибутками — великий кривдник, а той, хто ненавидить неправедність, проживе довгий вік.
[Enter]
[Number] 17 [Number] Хто став заручником людини, яку звинувачують у вбивстві, буде втікачем і не відчуватиме впевненості.
[Enter]
[Number] 17a [Number] Повчай сина — і він тебе любитиме, він прикрасить твою душу. Не слухайся беззаконного народу.
[Enter]
[Number] 18 [Number] Хто праведно ходить, того підтримують, а хто ходить кривими дорогами, той заплутається.
[Enter]
[Number] 19 [Number] Хто обробляє свою землю, той насититься хлібом, а хто поривається до неробства — насититься убогістю.
[Enter]
[Number] 20 [Number] Гідна довіри людина матиме велике благословення, а лихий не омине кари.
[Enter]
[Number] 21 [Number] Не добрий той, хто не соромиться перед праведним. Хто такий, той продасть людину за скибку хліба.
[Enter]
[Number] 22 [Number] Заздрісна людина спішить розбагатіти, і не знає вона, що над нею пануватиме милосердний.
[Enter]
[Number] 23 [Number] Хто осуджує дороги людини, здобуде більше прихильності, ніж той, хто підлещується язиком.
[Enter]
[Number] 24 [Number] Хто відкидає батька чи матір і думає, що не грішить, той є спільником безбожної людини.
[Enter]
[Number] 25 [Number] Ненаситна людина судить недбало, а хто покладає надію на Господа, буде виявляти турботу.
[Enter]
[Number] 26 [Number] Хто покладає надію на своє зухвале серце, — той нерозумний, а хто ходить у мудрості, — той врятується.
[Enter]
[Number] 27 [Number] Хто дає убогим, не зазнає злиднів. А хто відвертає від них своє око, буде у великій нужді.
[Enter]
[Number] 28 [Number] У місцях, де живуть безбожні, праведні стогнуть, а коли ті гинуть, то праведні множаться.