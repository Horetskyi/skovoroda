
[Number] 1 [Number] Сину, злим людям не заздри і не бажай бути з ними.
[Enter]
[Number] 2 [Number] Адже їхнє серце вправляється в неправді, і біль спричиняють їхні вуста.
[Enter]
[Number] 3 [Number] Дім будується мудрістю і зміцнюється розумом.
[Enter]
[Number] 4 [Number] Знанням наповнюються комори: усяким багатством, цінністю та добром.
[Enter]
[Number] 5 [Number] Мудрий кращий за сильного, а розумна людина — за великого землевласника.
[Enter]
[Number] 6 [Number] Війна буває з досвідом керівництва, а допомога — від розважливого серця.
[Enter]
[Number] 7 [Number] Мудрість і здоровий глузд при брамі серед мудреців. Мудрі не відвертаються від сказаного Господніми вустами,
[Enter]
[Number] 8 [Number] але радяться на зборах. Недосвідчених застає смерть,
[Enter]
[Number] 9 [Number] і безумець помирає в гріхах. Нечистота заплямує зловмисну людину
[Enter]
[Number] 10 [Number] в день лиха і в день утиску, аж поки він пропаде.
[Enter]
[Number] 11 [Number] Рятуй тих, кого ведуть на смерть, визволяй приречених, — не ухиляйся.
[Enter]
[Number] 12 [Number] Якщо скажеш: Я того не знаю! — зрозумій, що Господь знає серця всіх; Той, Хто всіх наділив диханням, — Він усе знає, Він віддасть кожному за його ділами.
[Enter]
[Number] 13 [Number] Їж мед, сину, бо вощина з медом — добра, — щоб у твоєму горлі було солодко.
[Enter]
[Number] 14 [Number] Так само нехай сприймається мудрість твоєю душею. Коли ти її знайдеш, матимеш добрий кінець, і надія тебе не покине.
[Enter]
[Number] 15 [Number] Не приводь безбожного в житло праведних і не будь заведений в оману через насичування черева.
[Enter]
[Number] 16 [Number] Адже праведний сім разів упаде і встане, а безбожні ослабнуть в час лиха.
[Enter]
[Number] 17 [Number] Якщо твій ворог упаде, не радій з того, і коли він спіткнеться, — не величайся.
[Enter]
[Number] 18 [Number] Бо побачить Господь, і не буде Йому це до вподоби, тож відверне від нього Свій гнів.
[Enter]
[Number] 19 [Number] Не зловтішайся над лиходіями і не заздри грішникам.
[Enter]
[Number] 20 [Number] Адже в лиходіїв не буде нащадків, і світильник безбожних погасне.
[Enter]
[Number] 21 [Number] Сину, май страх перед Богом і перед царем, і не виявляй до них обох непослуху.
[Enter]
[Number] 22 [Number] Тому що зненацька зійде кара на безбожних — і хто збагне, які в них обох страждання?
[Enter]
[Number] 22a [Number] Син, який зберігає слово, уникне погибелі, — адже він твердо прийняв його.
[Enter]
[Number] 22b [Number] Нічого фальшивого хай не вимовить язик царя, — жодна неправда хай не зійде з його язика.
[Enter]
[Number] 22c [Number] Язик царя — то не тілесний меч, і хто тільки буде переданий його владі, — той буде знищений.
[Enter]
[Number] 22d [Number] Бо коли його гнів запалає, то мотузками нищить людей,
[Enter]
[Number] 22e [Number] і пожирає їхні кістки та спопеляє, наче полум’я; навіть орлята не зможуть ними поживитися.
[Enter]
[Number] 23 [Number] Це кажу вам, мудрим, аби знали: Недобре зважати на особу на суді.
[Enter]
[Number] 24 [Number] Хто каже безбожному: Ти — праведний! — той буде проклятий народом і зненавиджений серед людей.
[Enter]
[Number] 25 [Number] А ті, хто докоряє, виявляться кращими — на них зійде добре благословення.
[Enter]
[Number] 26 [Number] Ті, які дають відповідь добрими словами, — цілують уста.
[Enter]
[Number] 27 [Number] Приведи в порядок свої справи, аби відійти, будь готовим до поля, — іди за мною і відбудуєш свій дім.
[Enter]
[Number] 28 [Number] Не будь фальшивим свідком проти свого співгромадянина, широко не розкривай свої вуста.
[Enter]
[Number] 29 [Number] Не говори: Як він учинив зі мною, так і я поступлю з ним, — відплачу йому за те, що мене образив.
[Enter]
[Number] 30 [Number] Нерозумна людина — як нива, і обділений розумом — як виноградник;
[Enter]
[Number] 31 [Number] коли його залишиш, він посохне, весь поросте травою і стає запустілим, а його кам’яні огорожі валяться.
[Enter]
[Number] 32 [Number] Згодом я покаявся, я уважно приглядався, щоб вибрати повчання.
[Enter]
[Number] 33 [Number] Трохи дрімаю, трохи сплю, а трохи складаю руки на грудях, —
[Enter]
[Number] 34 [Number] якщо так робиш, тебе неодмінно дожене, наче добрий бігун, твоя злиденність і твоя нужда.