
[Number] 1 [Number] Діти, слухайтеся своїх батьків у Господі, бо це справедливо.
[Enter]
[Number] 2 [Number]  Шануй свого батька та матір — така перша заповідь з обітницею, —
[Enter]
[Number] 3 [Number] щоб тобі було добре і щоб ти був довголітній на землі.
[Enter]
[Number] 4 [Number]  А ви, батьки, не дратуйте своїх дітей, а виховуйте їх у послуху та вченні Господа.
[Enter]
[Enter]
[Number] 5 [Number]  Раби, слухайтеся земних панів зі страхом і тремтінням, у простоті вашого серця, як Христа;
[Enter]
[Number] 6 [Number]  не служіть тільки про людське око, як ті підлабузники, але як раби Христа: виконуйте Божу волю щиро,
[Enter]
[Number] 7 [Number]  охоче служіть, як Господу, а не як людям.
[Enter]
[Number] 8 [Number]  Знайте, що кожний одержить від Господа відповідно до того, що зробив доброго, — чи він раб, чи вільний.
[Enter]
[Number] 9 [Number]  І ви, пани, так само робіть їм, — облиште погрози, знаючи, що й ви, і вони мають Господа на небесах, а Він не зважає на особу.
[Enter]
[Enter]
[Number] 10 [Number]  Нарешті, зміцнюйтеся Господом та могутністю Його сили.
[Enter]
[Number] 11 [Number]  Зодягніться у всю Божу зброю, щоб ви могли протистати підступності диявола.
[Enter]
[Number] 12 [Number]  Адже наша боротьба не з тілом і кров’ю, але з началами, з владами, зі світовими правителями темряви цього [віку], з піднебесними духами злоби.
[Enter]
[Number] 13 [Number]  Тому візьміть усю Божу зброю, щоб ви змогли дати опір у день зла і, усе подолавши, вистояти.
[Enter]
[Number] 14 [Number]  Отже, стійте, підпережіться істиною, зодягніться в броню праведності,
[Enter]
[Number] 15 [Number]  взуйтеся в готовність благовістити мир.
[Enter]
[Number] 16 [Number]  Понад усе візьміть щит віри, яким зможете погасити всі вогненні стріли лукавого;
[Enter]
[Number] 17 [Number]  візьміть шолом спасіння і духовний меч, яким є Боже Слово.
[Enter]
[Number] 18 [Number]  Постійно моліться духом усякою молитвою і проханням, дбайте про це з усякою витривалістю і благанням за всіх святих
[Enter]
[Number] 19 [Number]  і за мене, щоб, коли відкриваю свої уста, мені було дано слово, аби відважно проповідувати таємницю Євангелія,
[Enter]
[Number] 20 [Number]  за яку я є послом у кайданах, щоб сміливо про неї говорити, як мені й належить.
[Enter]
[Enter]
[Number] 21 [Number]  А щоб і ви довідалися, що зі мною, чим я займаюся, то все вам розповість Тихик, улюблений брат, вірний служитель у Господі,
[Enter]
[Number] 22 [Number]  якого я послав до вас саме для того, щоб ви довідалися про нас, і щоб він потішив ваші серця.
[Enter]
[Number] 23 [Number] Мир братам і любов з вірою від Бога Отця і Господа Ісуса Христа.
[Enter]
[Number] 24 [Number]  Благодать з усіма, хто незмінно любить Господа нашого Ісуса Христа. [Амінь].