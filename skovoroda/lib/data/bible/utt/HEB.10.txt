
[Number] 1 [Number]  Адже Закон, маючи тінь майбутніх благ, а не сам образ речей, не може ніколи тими самими жертвами, які щороку постійно приносяться, зробити досконалими тих, які приходять.
[Enter]
[Number] 2 [Number]  Інакше вони перестали б приноситися, бо в тих, які здійснюють служіння і які раз очистилися, не було би більше жодного усвідомлення гріхів.
[Enter]
[Number] 3 [Number]  Але в них — щорічне нагадування про гріхи,
[Enter]
[Number] 4 [Number]  оскільки неможливо, щоб кров телят і козлів усувала гріхи.
[Enter]
[Number] 5 [Number]  Тому, входячи у світ, Він каже: Жертв і приношень Ти не схотів, але Ти підготував Мені тіло.
[Enter]
[Number] 6 [Number]  Всепалення і жертви за гріх Тобі не до вподоби.
[Enter]
[Number] 7 [Number]  Тоді Я сказав: Ось іду, — на початку книги написано про Мене, — щоб виконати, Боже, Твою волю.
[Enter]
[Number] 8 [Number]  Сказавши спочатку, що ні жертв, ні приношень, ні всепалень за гріхи, які приносяться, згідно із Законом, — не забажав Ти і не вподобав Собі,
[Enter]
[Number] 9 [Number]  а потім додав: Ось іду, щоб виконати волю Твою. Він скасовує перше, щоби поставити друге.
[Enter]
[Number] 10 [Number]  Згідно з цією волею ми освячені одноразовим принесенням тіла Ісуса Христа.
[Enter]
[Number] 11 [Number]  І кожний священик стояв щоденно на служінні, аби багато разів приносити ті самі жертви, які ніколи не можуть усунути гріхів.
[Enter]
[Number] 12 [Number]  Він же, принісши один раз жертву за гріхи, назавжди сів праворуч Бога,
[Enter]
[Number] 13 [Number] далі очікуючи, доки Його вороги не будуть покладені до підніжка Його ніг.
[Enter]
[Number] 14 [Number]  Адже одним принесенням Він назавжди вдосконалив тих, які освячуються.
[Enter]
[Number] 15 [Number]  Свідчить нам і Дух Святий, згідно зі сказаним:
[Enter]
[Number] 16 [Number]  Оце Завіт, який Я укладу з ними по тих днях, — говорить Господь, — дам Мої Закони в їхні серця і запишу їх у їхній розум,
[Enter]
[Number] 17 [Number]  і більше не згадаю їхніх гріхів та їхнього беззаконня!
[Enter]
[Number] 18 [Number] А де є прощення їх, там вже немає приношення за гріх.
[Enter]
[Enter]
[Number] 19 [Number]  Тому, брати, маючи відвагу входити до святині через кров Ісуса —
[Enter]
[Number] 20 [Number]  новою і живою дорогою, яку Він відкрив нам через завісу, тобто через Своє тіло, —
[Enter]
[Number] 21 [Number]  і маючи Великого Священика в Божому домі,
[Enter]
[Number] 22 [Number]  приступаймо зі щирим серцем, у повноті віри, очистивши серця від недоброго сумління, обмивши тіла чистою водою.
[Enter]
[Number] 23 [Number]  Непохитно тримаймося визнання надії, адже вірний Той, Хто обіцяв.
[Enter]
[Number] 24 [Number]  Будьмо уважні один до одного, заохочуймо до любові та добрих діл;
[Enter]
[Number] 25 [Number]  не залишаймо своїх зібрань, як то деякі ввели у звичку, але заохочуймо один одного, і тим більше, чим більше бачите, що наближається день.
[Enter]
[Enter]
[Number] 26 [Number]  Адже коли ми добровільно грішимо після того, як одержали пізнання істини, то за гріхи немає більше жертви,
[Enter]
[Number] 27 [Number]  а є якесь страшне очікування суду і палаючого вогню, що має пожерти противників.
[Enter]
[Number] 28 [Number]  Як хто відрікся Закону Мойсея, той без милосердя гине при двох або трьох свідках.
[Enter]
[Number] 29 [Number]  Зважте, наскільки суворішого покарання заслужить той, хто потоптав Божого Сина, хто не пошанував крові Завіту, якою освятився, хто зневажив Духа благодаті?
[Enter]
[Number] 30 [Number]  Ми знаємо Того, Хто сказав: У Мене — помста, і Я відплачу, — [говорить Господь]. І знову: Господь судитиме Свій народ.
[Enter]
[Number] 31 [Number]  Страшно попасти в руки Живого Бога!
[Enter]
[Number] 32 [Number]  Тож згадуйте минулі дні, коли ви, просвітившись, витерпіли великий подвиг страждань:
[Enter]
[Number] 33 [Number]  або будучи виставленими на посміховисько та знущання, або ж як спільники тих, які опинилися в такому становищі.
[Enter]
[Number] 34 [Number]  Адже ви терпіли разом із в’язнями, з радістю приймали розграбування вашого майна, знаючи, що маєте для себе краще і вічне майно [на небі].
[Enter]
[Number] 35 [Number]  Тому не залишайте вашої відваги, оскільки вона варта великої нагороди.
[Enter]
[Number] 36 [Number]  Вам потрібна терпеливість, щоб виконати Божу волю і одержати обітницю.
[Enter]
[Number] 37 [Number]  Адже ще трохи, дуже недовго — і прийде Той, Хто йде, — і не забариться.
[Enter]
[Number] 38 [Number]  Праведний Мій житиме вірою, а коли відступить, то Моя душа не матиме вподобання в ньому.
[Enter]
[Number] 39 [Number]  Ми ж не з тих, які відступають на загибель, але з тих, які вірять для спасіння душі.