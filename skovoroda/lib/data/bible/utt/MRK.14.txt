
[Number] 1 [Number]   Через два дні була Пасха й Опрісноки. Первосвященики та книжники шукали, як би Його підступом схопити та вбити.
[Enter]
[Number] 2 [Number] Але, казали, щоб не на свято, аби не сталося якогось заколоту в народі.
[Enter]
[Enter]
[Number] 3 [Number]  Коли був Він у Витанії в домі Симона прокаженого і сидів за столом, прийшла жінка, яка мала алебастрову посудину чистого дорогоцінного нардового мира. Надбивши алебастрову посудину, вона вилила миро на Його голову.
[Enter]
[Number] 4 [Number] Деякі обурювалися між собою [і говорили]: Навіщо така трата мира?
[Enter]
[Number] 5 [Number]  Це миро можна продати більше ніж за триста динаріїв і роздати бідним! Тож докоряли їй.
[Enter]
[Number] 6 [Number] А Ісус сказав: Облиште її. Навіщо завдаєте їй болю? Вона добре діло зробила Мені!
[Enter]
[Number] 7 [Number]  Ви завжди маєте бідних біля себе і будь-коли можете робити їм добро; Мене ж не завжди ви маєте.
[Enter]
[Number] 8 [Number]  Що вона могла — те й зробила: заздалегідь намастила Моє тіло перед похороном.
[Enter]
[Number] 9 [Number]  Запевняю вас: де тільки буде проповідуватися [це] Євангеліє в усьому світі, — те, що вона зробила, буде сказано в її пам’ять!
[Enter]
[Enter]
[Number] 10 [Number]  Юда Іскаріотський, один з дванадцятьох, пішов до первосвящеників, щоб видати їм Його.
[Enter]
[Number] 11 [Number] А як вони це почули, то зраділи й обіцяли йому срібняків дати. І він шукав, як би Його в слушний час видати.
[Enter]
[Enter]
[Number] 12 [Number]   Першого дня Опрісноків, коли приносили пасхальну жертву, Його учні говорять Йому: Де Ти хочеш, щоб ми пішли приготувати пасху, аби Ти спожив?
[Enter]
[Number] 13 [Number]  Він посилає двох Своїх учнів і каже їм: Ідіть до міста, зустріне вас чоловік, який буде нести в глечикові воду, — ступайте за ним.
[Enter]
[Number] 14 [Number]  Куди він увійде, скажіть господареві того дому, що Вчитель каже: Де Моя світлиця, в якій Я буду споживати з Моїми учнями пасху?
[Enter]
[Number] 15 [Number] І він вам покаже велику кімнату: прибрану, готову; там ви і приготуйте для нас.
[Enter]
[Number] 16 [Number] І відійшли учні, і прийшли в місто, і знайшли так, як Він сказав їм, — і приготували пасху.
[Enter]
[Number] 17 [Number]  А коли настав вечір, Він прийшов з дванадцятьма.
[Enter]
[Number] 18 [Number]  І як вони сиділи за столом та їли, Ісус сказав: Запевняю вас, що один з вас, який їсть зі Мною, видасть Мене.
[Enter]
[Number] 19 [Number] Вони почали сумувати й один за одним запитували Його: Чи не я? [І інший: Чи це не я?]
[Enter]
[Number] 20 [Number] Він же сказав їм: Один з дванадцятьох, хто вмочає зі Мною в одній мисці.
[Enter]
[Number] 21 [Number] І хоча Син Людський іде так, як написано про Нього, та горе тій людині, через яку Син Людський буде виданий. Краще було б тій людині не народитися!
[Enter]
[Number] 22 [Number]   Коли вони їли, [Ісус] узяв хліб, поблагословив, переломив, подав їм і сказав: Прийміть, [споживайте], це тіло Моє!
[Enter]
[Number] 23 [Number] І взявши чашу, Він віддав подяку, подав їм — і всі пили з неї.
[Enter]
[Number] 24 [Number]  І Він промовив до них: Це кров Моя [Нового] Завіту, яка проливається за багатьох.
[Enter]
[Number] 25 [Number] Запевняю вас, що більше не буду пити з плоду виноградного аж до того дня, коли його буду пити новим у Божому Царстві!
[Enter]
[Number] 26 [Number]   І, заспівавши, вони вийшли на Оливну гору.
[Enter]
[Enter]
[Number] 27 [Number]  І каже їм Ісус: Усі ви спокуситеся, бо написано: Вражу Пастиря — і розбредуться вівці.
[Enter]
[Number] 28 [Number]  Але потім, коли Я воскресну, то випереджу вас у Галилеї.
[Enter]
[Number] 29 [Number] А Петро сказав Йому: Хоч і всі спокусяться, але не я!
[Enter]
[Number] 30 [Number]  Та Ісус йому сказав: Запевняю тебе, що ти нині, цієї ж ночі, перш ніж двічі заспіває півень, тричі відречешся від Мене!
[Enter]
[Number] 31 [Number]  Однак він ще сильніше запевняв: Хоч мав би я померти з Тобою, — все одно не відречуся від Тебе! Так само говорили й усі інші.
[Enter]
[Enter]
[Number] 32 [Number]   І прийшли вони до місця, що зветься Гетсиманія; Він каже Своїм учням: Посидьте тут, поки Я помолюся.
[Enter]
[Number] 33 [Number]  Він узяв із Собою Петра, Якова та Івана і почав сумувати й тривожитися,
[Enter]
[Number] 34 [Number]  та казати їм: Смертельним смутком охоплена душа Моя, — залишайтеся тут і пильнуйте!
[Enter]
[Number] 35 [Number] Відійшовши трохи, Він упав на землю і молився, щоб, коли це можливо, оминула Його ця година.
[Enter]
[Number] 36 [Number]  І Він казав: Авва, Отче! Для Тебе можливе все! Забери цю чашу від Мене! Але хай буде не те, що Я хочу, але те, що Ти!
[Enter]
[Number] 37 [Number]  Він приходить і знаходить, що вони заснули, і каже Петрові: Симоне, ти спиш? Чи не міг ти попильнувати однієї години?
[Enter]
[Number] 38 [Number]  Пильнуйте й моліться, щоб не потрапити в спокусу, бо дух бадьорий, а тіло немічне!
[Enter]
[Number] 39 [Number] І Він пішов знову, помолився, промовивши ті самі слова.
[Enter]
[Number] 40 [Number]  А повернувшись, знайшов, що вони знову спали, бо очі їхні стали важкими, — та й не мали що відповісти.
[Enter]
[Number] 41 [Number]  Він приходить утретє і каже їм: Ви ще спите й відпочиваєте? Досить, прийшла година: і ось, Син Людський видається в руки грішників.
[Enter]
[Number] 42 [Number]  Уставайте, ходімо! Вже підійшов Мій зрадник!
[Enter]
[Enter]
[Number] 43 [Number]  Він ще говорив, як ураз з’явився Юда, один із дванадцятьох, і з ним юрба з мечами та киями, — від первосвящеників, книжників і старших.
[Enter]
[Number] 44 [Number] Той, хто зрадив Його, дав їм знак, кажучи: Кого я поцілую, то є Він; схопіть Його та уважно ведіть!
[Enter]
[Number] 45 [Number]  І прийшовши, він відразу підійшов до Нього і каже: Учителю! — і поцілував Його.
[Enter]
[Number] 46 [Number] Вони ж наклали свої руки на Нього і схопили Його.
[Enter]
[Number] 47 [Number] Один із тих, які стояли, вихопив меча і вдарив раба первосвященика й відтяв йому вухо.
[Enter]
[Number] 48 [Number] Ісус сказав їм у відповідь: Як проти розбійника ви вийшли з мечами та киями, щоб Мене схопити.
[Enter]
[Number] 49 [Number]  Щодня був Я з вами, навчав у храмі, однак ви не схопили Мене. Але нехай збудеться Писання!
[Enter]
[Number] 50 [Number]  І, залишивши Його, усі учні втекли.
[Enter]
[Number] 51 [Number] А один юнак ішов за Ним, обгорнувшись по нагому в покривало. Вони схопили і його.
[Enter]
[Number] 52 [Number]  Та він, залишивши покривало, втік [від них] голим.
[Enter]
[Enter]
[Number] 53 [Number]  А Ісуса повели до первосвященика. Там зійшлися всі первосвященики, старші та книжники.
[Enter]
[Number] 54 [Number] Петро ж віддалік йшов слідом за Ним — аж у двір первосвященика. І він сів зі слугами, та й грівся біля вогню.
[Enter]
[Number] 55 [Number]   А первосвященики і весь синедріон шукали свідчення проти Ісуса, щоб Його вбити, та не знаходили.
[Enter]
[Number] 56 [Number]  Багато хто неправдиво свідчив проти Нього, але ті свідчення не збігалися.
[Enter]
[Number] 57 [Number] Деякі вставали і лжесвідчили проти Нього так:
[Enter]
[Number] 58 [Number]  Ми чули, як Він говорив, що зруйнує цей рукотворний храм і за три дні збудує інший, нерукотворний!
[Enter]
[Number] 59 [Number] Але й це їхнє свідчення не підтвердилося.
[Enter]
[Number] 60 [Number] Тоді первосвященик, ставши посередині, запитав Ісуса, кажучи: Не відповідаєш нічого на те, що проти Тебе свідчать?
[Enter]
[Number] 61 [Number]  Але Він мовчав і не відповідав нічого. Знову первосвященик запитав Його і каже Йому: Чи ти є Христос, Син Благословенного?
[Enter]
[Number] 62 [Number]  А Ісус сказав: Я є, і ви побачите Сина Людського, Який сидітиме праворуч Сили та йтиме на хмарах небесних!
[Enter]
[Number] 63 [Number] Первосвященик роздер на собі одяг і сказав: Навіщо потрібні нам ще свідки?
[Enter]
[Number] 64 [Number]  Ви чули хулу. Як ви вважаєте? І всі вони присудили, що Він повинен померти.
[Enter]
[Number] 65 [Number]  Деякі почали плювати на Нього, закривати Його обличчя, бити по щоках, ще й приказувати Йому: Пророкуй! І слуги також били Його в обличчя.
[Enter]
[Enter]
[Number] 66 [Number]  Петро був унизу на подвір’ї. Прийшла одна зі служниць первосвященика,
[Enter]
[Number] 67 [Number] побачила Петра, який грівся, глянула на нього й каже: І ти був з Ісусом Назарянином!
[Enter]
[Number] 68 [Number] Але він відрікся, кажучи: Я не знаю і не розумію, про що ти говориш! І вийшов геть у переддвір’я. І тут заспівав півень.
[Enter]
[Number] 69 [Number] Служниця, побачивши його знову, почала говорити присутнім, що він — один з них.
[Enter]
[Number] 70 [Number] Він знову відрікся. Невдовзі присутні почали говорити Петрові: Справді, ти з них, бо ти — галилеєць [і мова твоя подібна].
[Enter]
[Number] 71 [Number] А він почав зарікатися і клястися, що не знає того Чоловіка, про Якого вони говорять.
[Enter]
[Number] 72 [Number]  І тут вдруге заспівав півень. І згадав Петро слова, які йому сказав Ісус: Перш ніж півень двічі заспіває, ти тричі зречешся Мене! І, згадавши, він почав плакати.