
[Number] 1 [Number]   Коли Він закінчив усі Свої слова до людей, які слухали Його, то пішов у Капернаум.
[Enter]
[Number] 2 [Number] Раб одного сотника, яким той дорожив, тяжко занедужав і вмирав.
[Enter]
[Number] 3 [Number] Коли почув про Ісуса, послав до Нього юдейських старших, благаючи, щоби прийшов і врятував його раба.
[Enter]
[Number] 4 [Number] Прийшовши до Ісуса, вони благали Його ревно, кажучи: Він гідний того, щоб Ти йому це зробив,
[Enter]
[Number] 5 [Number]  бо любить наш народ і синагогу нам збудував.
[Enter]
[Number] 6 [Number]  Ісус пішов з ними. Коли вже був недалеко від дому, сотник послав [до Нього] друзів, щоб сказали йому: Господи, не трудися, бо я не достойний, щоб Ти зайшов під мій дах;
[Enter]
[Number] 7 [Number] тому я не вважав себе гідним прийти до Тебе. Але скажи слово — і видужає мій слуга.
[Enter]
[Number] 8 [Number] Адже і я людина підвладна, і воїнів маю підлеглих; кажу одному: Іди, — і він іде, а іншому: Прийди, — і він приходить, а рабові своєму: Зроби це, — і він робить.
[Enter]
[Number] 9 [Number]  Почувши це, Ісус здивувався і, обернувшись до натовпу, який ішов за Ним, промовив: Кажу вам: навіть в Ізраїлі Я не знайшов такої віри!
[Enter]
[Number] 10 [Number] Коли посланці повернулися додому, знайшли [хворого] раба здоровим.
[Enter]
[Enter]
[Number] 11 [Number]  Після цього Він пішов до міста, яке зветься Наїн. І сталося, що з Ним ішли [численні] Його учні та багато людей.
[Enter]
[Number] 12 [Number]   Коли Він наблизився до міської брами, виносили мертвого — єдиного сина в матері, яка була вдовою; було з нею багато людей з міста.
[Enter]
[Number] 13 [Number]  Побачивши її, Господь змилосердився над нею і сказав їй: Не плач!
[Enter]
[Number] 14 [Number]  Підійшовши, Він доторкнувся до мар; ті, які несли, стали. І Він сказав: Юначе, кажу тобі: встань!
[Enter]
[Number] 15 [Number]  Мертвий підвівся і почав говорити. Тож Ісус віддав його матері.
[Enter]
[Number] 16 [Number]  А всіх охопив страх. І вони прославляли Бога, кажучи: Великий пророк з’явився між нами, і Бог відвідав Свій народ!
[Enter]
[Number] 17 [Number]  І розійшлася ця мова про Нього по всій Юдеї та по всій країні.
[Enter]
[Enter]
[Number] 18 [Number]   І сповістили Івана його учні про все це. Тож покликавши двох зі своїх учнів, Іван
[Enter]
[Number] 19 [Number]  послав їх до Господа запитати: Чи Ти Той, Хто має прийти, чи нам чекати на іншого?
[Enter]
[Number] 20 [Number] Прийшовши до Нього, мужі сказали: Іван Хреститель послав нас до Тебе запитати, чи Ти Той, Хто має прийти, чи нам чекати на іншого?
[Enter]
[Number] 21 [Number] Саме тоді Він оздоровив багатьох від недуг та мук і від злих духів, і багатьом сліпим повернув зір.
[Enter]
[Number] 22 [Number]  Тож Він сказав їм у відповідь: Ідіть і сповістіть Іванові, що ви побачили й почули: сліпі прозрівають, криві ходять, прокажені очищуються, глухі чують, мертві воскресають, бідним звіщається Євангеліє;
[Enter]
[Number] 23 [Number] блаженний той, хто через Мене не спокуситься!
[Enter]
[Enter]
[Number] 24 [Number]  А коли Іванові посланці відійшли, Він почав говорити про Івана до натовпу: На що ви ходили дивитися в пустелю? На колиханий вітром очерет?
[Enter]
[Number] 25 [Number]  То на що ж ви ходили дивитися? Може, на людину, вдягнену в м’які шати? Але ті, котрі одягаються пишно та розкішно, живуть у царських палацах.
[Enter]
[Number] 26 [Number]  На що ж ви ходили дивитися? На пророка? Так, кажу вам, — навіть більше, ніж на пророка!
[Enter]
[Number] 27 [Number]  Він той, про кого написано: Ось Я посилаю ангела Мого перед обличчя Твоє, який приготує Твою дорогу перед Тобою!
[Enter]
[Number] 28 [Number]  Кажу вам, що з-поміж народжених від жінок немає більшого від Івана, але найменший у Царстві Божому більший за нього!
[Enter]
[Number] 29 [Number]  Весь народ і митники, почувши, визнали правоту Бога й охрестилися Івановим хрещенням,
[Enter]
[Enter]
[Number] 30 [Number]  а фарисеї та законники відкинули задум Божий для них — не були хрещені ним.
[Enter]
[Number] 31 [Number] Тож з ким порівняю людей цього роду? До кого вони подібні?
[Enter]
[Number] 32 [Number] Подібні вони до дітей, які сидять на майданах і гукають одне одному, кажучи: Ми вам грали, а ви не танцювали; ми голосили, а ви не плакали!
[Enter]
[Number] 33 [Number]  Прийшов Іван Хреститель, який не їсть хліба і не п’є вина, а ви кажете: Він біса має.
[Enter]
[Number] 34 [Number]  Прийшов Син Людський, Який їсть і п’є, а ви кажете: Цей Чоловік ненажера і п’яниця, приятель митників і грішників.
[Enter]
[Number] 35 [Number]  Тож виправдалася мудрість усіма своїми дітьми.
[Enter]
[Enter]
[Number] 36 [Number]   Один із фарисеїв просив Його, щоб Він поїв з ним. Увійшовши до дому фарисея, Він сів до столу.
[Enter]
[Number] 37 [Number] А жінка, яка була в місті, грішниця, довідавшись, що Він сидить при столі в домі фарисея, принесла в алебастровій посудині миро;
[Enter]
[Number] 38 [Number] вона ззаду припала до Його ніг і, плачучи, почала обмивати Його ноги слізьми та обтирати волоссям своєї голови, і цілувала Його ноги та мастила миром.
[Enter]
[Number] 39 [Number]  Побачивши це, фарисей, котрий запросив Його, міркував собі й казав: Коли б Він був пророком, то знав би, хто і яка ця жінка, яка доторкається до Нього, — що вона грішниця!
[Enter]
[Number] 40 [Number] Ісус у відповідь промовив до нього: Симоне, маю тобі щось сказати. А той промовив: Кажи, Учителю!
[Enter]
[Number] 41 [Number]  Були в одного лихваря два боржники: один був винен п’ятсот динаріїв, а другий — п’ятдесят.
[Enter]
[Number] 42 [Number]  Оскільки вони не могли віддати, то обом подарував. Отже, котрий з них більше любитиме його?
[Enter]
[Number] 43 [Number]  У відповідь Симон сказав: Думаю, що той, якому більше подарував. І Він сказав йому: Правильно ти розсудив.
[Enter]
[Number] 44 [Number]  Обернувшись до жінки, Він сказав Симонові: Чи ти бачиш цю жінку? Я ввійшов до твого дому, а ти води на Мої ноги не дав, а вона слізьми полила Мені ноги й волоссям своїм обтерла.
[Enter]
[Number] 45 [Number]  Поцілунку Мені ти не дав, а вона, відколи ввійшов Я, не перестає цілувати Мої ноги.
[Enter]
[Number] 46 [Number] Голови Моєї ти олією не намастив, а вона миром намастила Мої ноги.
[Enter]
[Number] 47 [Number] Через те кажу тобі: Прощаються її численні гріхи, бо дуже вона полюбила, а кому мало прощається, той мало любить!
[Enter]
[Number] 48 [Number]  А до неї Він промовив: Прощаються твої гріхи!
[Enter]
[Number] 49 [Number]  Ті, хто сидів при столі, почали міркувати собі: Хто ж Він, що й гріхи прощає?
[Enter]
[Number] 50 [Number]  Він же сказав жінці: Твоя віра спасла тебе; іди в мирі!