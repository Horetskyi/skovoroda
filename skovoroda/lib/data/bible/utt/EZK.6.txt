
[Number] 1 [Number] І було Господнє слово до мене, кажучи: 
[Number] 2 [Number] Людський сину, скріпи твоє обличчя до гір Єрусалима і пророкуй проти них, 
[Number] 3 [Number] і скажеш: Гори Ізраїля, послухайте Господнє слово: Так говорить Господь горам, пагорбам, долинам і ярам: Ось Я наводжу на вас меч, і знищить ваші високі місця, 
[Number] 4 [Number] а ваші жертовники та ваші священні гаї будуть зруйновані, і кину ваших побитих перед вашими ідолами, 
[Number] 5 [Number] і розсиплю ваші кості довкола ваших жертовників. 
[Number] 6 [Number] У всьому вашому поселенні будуть спустошені міста і винищені високі місця, щоби були винищені ваші жертовники. Тож ваші ідоли будуть розбиті, а ваші священні гаї будуть забрані, 
[Number] 7 [Number] і побиті впадуть посеред вас, і пізнаєте, що Я — Господь!
[Enter]
[Number] 8 [Number] Коли з вас будуть ті, що врятувалися від меча в народах і у вашому розсіянні в країнах, 
[Number] 9 [Number] і згадають Мене ті з вас, що врятувалися в народах, куди були забрані в полон туди, — Я ж поклявся їхнім серцем, що відійшло від Мене, і їхніми очима, що чинять розпусту за їхніми задумами, — то оплакуватимуть свої обличчя за всі їхні гидоти. 
[Number] 10 [Number] І пізнають, що Я, Господь, сказав!
[Enter]
[Number] 11 [Number] Так говорить Господь: Заплещи руками і затупай ногами, і скажи: Добре, добре! — за всі гидоти дому Ізраїля. Вони впадуть від меча, від голоду і від смерті. 
[Number] 12 [Number] Хто близько впаде від меча, а хто далеко скінчиться в смерті, а обложений знайде кінець від голоду, і Я завершу Мій гнів на них. 
[Number] 13 [Number] І пізнаєте, що Я — Господь, коли ваші побиті будуть посеред ваших ідолів довкола ваших жертовників на всякому високому горбі й під тінистим деревом, де ви там дали любі пахощі всім своїм ідолам. 
[Number] 14 [Number] І Я простягну Мою руку проти них, і поставлю землю на вигублення та на знищення від усілякого поселення, від пустелі Девлати. І пізнаєте, що Я — Господь!