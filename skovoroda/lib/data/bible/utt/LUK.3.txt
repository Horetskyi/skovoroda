
[Number] 1 [Number]  На п’ятнадцятому році панування кесаря Тиверія, коли Юдеєю володів Понтій Пилат, а Ірод був тетрархом Галилеї, його брат Филип — тетрархом Ітуреї та Трахонітського краю, а Лисаній — тетрархом Авілинії,
[Enter]
[Number] 2 [Number]  за первосвящеників Анни й Каяфи, було Боже слово в пустелі до Івана, сина Захарії.
[Enter]
[Number] 3 [Number]   Він пройшов усю околицю Йорданську, проповідуючи хрещення покаяння для прощення гріхів,
[Enter]
[Number] 4 [Number]  як ото написано в книзі пророцтва пророка Ісаї: Голос того, хто кличе в пустелі: Приготуйте дорогу Господню, вирівняйте стежки Його!
[Enter]
[Number] 5 [Number] Хай кожна долина наповниться і кожна гора та кожний пагорб понизиться! Нехай криві стежки стануть прямими, а вибоїсті — гладкими дорогами;
[Enter]
[Number] 6 [Number]  і кожна людина побачить Боже спасіння!
[Enter]
[Number] 7 [Number]   Іван казав людям, які приходили хреститися до нього: Роде гадючий, хто навчив вас утікати від майбутнього гніву?
[Enter]
[Number] 8 [Number]  Тож принесіть плоди, гідні покаяння, і не намагайтеся казати собі: Маємо батька Авраама! Бо кажу вам, що Бог може із цього каміння підняти дітей Авраамові.
[Enter]
[Number] 9 [Number] Адже вже й сокира лежить біля коріння дерев; кожне дерево, яке не приносить доброго плоду, зрубують і вкидають у вогонь!
[Enter]
[Number] 10 [Number]  Запитували його люди, кажучи: Що ж маємо робити?
[Enter]
[Number] 11 [Number]  У відповідь він сказав їм: Хто має дві сорочки, нехай дасть тому, хто не має, а хто має їжу, так само нехай робить!
[Enter]
[Number] 12 [Number]  Прийшли й митники хреститися і запитують його: Учителю, а що нам робити?
[Enter]
[Number] 13 [Number] А він сказав їм: Нічого більше від того, що встановлене вам, не вимагайте!
[Enter]
[Number] 14 [Number]  Питали його й воїни, кажучи: А ми що маємо робити? І він їм відповів: Нікого не кривдьте, не обмовляйте і задовольняйтеся своєю платнею.
[Enter]
[Number] 15 [Number]  Коли народ чекав, і всі роздумували у своїх серцях про Івана, чи він часом не Христос,
[Enter]
[Number] 16 [Number]  Іван відповідав усім, кажучи: Я хрещу вас водою, але йде дужчий від мене, Якому я не гідний розв’язати ремінців Його взуття; Він буде хрестити вас Духом Святим і вогнем.
[Enter]
[Number] 17 [Number]  У Його руці лопата, щоб очистити Свій тік і зібрати пшеницю до засіків, а полову спалити вогнем невгасимим.
[Enter]
[Number] 18 [Number] Багато ще й іншого, потішаючи, він благовістив народові.
[Enter]
[Number] 19 [Number]  А тетрарх Ірод, якому Іван докоряв за Іродіяду, дружину його брата, і за все зло, яке зробив Ірод,
[Enter]
[Number] 20 [Number] до всього додав ще й те, що замкнув Івана у в’язниці.
[Enter]
[Enter]
[Number] 21 [Number]   Сталося ж, коли хрестився весь народ, і коли Ісус, також хрестившись, молився, — розкрилися небеса,
[Enter]
[Number] 22 [Number]  і Дух Святий у тілесному вигляді, як голуб, зійшов на Нього, і почувся голос із неба: Ти — Мій Улюблений Син, у Тобі Моє вподобання.
[Enter]
[Enter]
[Number] 23 [Number]   А Сам Ісус, розпочинаючи, мав років зо тридцять, будучи, як вважали, сином Йосифа, сина Іллі,
[Enter]
[Number] 24 [Number] сина Маттата, сина Левія, сина Мелхії, сина Янная, сина Йосифа,
[Enter]
[Number] 25 [Number] сина Маттатія, сина Амоса, сина Наума, сина Еслія, сина Нангея,
[Enter]
[Number] 26 [Number] сина Маата, сина Маттатія, сина Семія, сина Йосиха, сина Йоди,
[Enter]
[Number] 27 [Number]  сина Йоанана, сина Рисія, сина Зоровавеля, сина Салатиїла, сина Нирія,
[Enter]
[Number] 28 [Number] сина Мелхія, сина Аддія, сина Косама, сина Елмадама, сина Іра,
[Enter]
[Number] 29 [Number] сина Ісуса, сина Еліезера, сина Йорима, сина Маттата, сина Левія,
[Enter]
[Number] 30 [Number] сина Симеона, сина Юди, сина Йосифа, сина Йонама, сина Еліякима,
[Enter]
[Number] 31 [Number]  сина Мелея, сина Мени, сина Маттата, сина Натама, сина Давида,
[Enter]
[Number] 32 [Number]    сина Єссея, сина Овида, сина Вооза, сина Сали, сина Наассона,
[Enter]
[Number] 33 [Number]  сина Амінадава, сина Админа, сина Арнія, сина Есрома, сина Фареса, сина Юди,
[Enter]
[Number] 34 [Number]  сина Якова, сина Ісаака, сина Авраама, сина Тари, сина Нахора,
[Enter]
[Number] 35 [Number]  сина Сируха, сина Рагава, сина Фалека, сина Евера, сина Сали,
[Enter]
[Number] 36 [Number]  сина Каїнама, сина Арфаксада, сина Сима, сина Ноя, сина Ламеха,
[Enter]
[Number] 37 [Number] сина Матусала, сина Еноха, сина Ярета, сина Малелеїла, сина Каїнама,
[Enter]
[Number] 38 [Number]  сина Еноса, сина Сита, сина Адама — сина Бога.