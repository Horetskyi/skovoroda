
[Number] 1 [Number] Горе тим, хто спричиняє вам страждання, та ніхто вас не робить страждальцями, і зрадник вас не зраджує. Підуть геть ті, хто зневажає, і передані будуть, і змаліють, як міль на одязі. 
[Number] 2 [Number] Господи, помилуй нас, бо на Тебе ми поклали надію. Насіння неслухняних стало загибеллю, а наше спасіння — в час смутку. 
[Number] 3 [Number] Через голос Твого страху народи жахнулися від Твого страху, і народи були розсіяні. 
[Number] 4 [Number] А тепер зберуться ваші полонені, від малого до великого. Так, наче хто збирає сарану, так насміються з вас. 
[Number] 5 [Number] Святий Бог, Котрий живе на висотах, Сіон наповнився судом і праведністю. 
[Number] 6 [Number] За законом передані будуть, наше спасіння в скарбах, там мудрість, умілість і побожність до Господа. Це — скарби праведності. 
[Number] 7 [Number] А ось від вашого страху вони злякаються. Ті, кого ви боялися, боятимуться вас. Адже будуть послані посланці, які просять миру, які гірко плачуть, просячи миру. 
[Number] 8 [Number] Бо їхні дороги будуть спустошені. Спинився страх народів, і їхній завіт забирається, і не вважатимете їх за людей.
[Enter]
[Number] 9 [Number] Заплакала земля, засоромився Ліван, Сарон став мочаром. Явною буде Галілея і Кармил. 
[Number] 10 [Number] Тепер підіймуся, — говорить Господь, — тепер прославлюся, тепер звеличуся. 
[Number] 11 [Number] Тепер побачите, тепер почуєте. Марна буде сила їхнього духу, вогонь вас пожирає. 
[Number] 12 [Number] І народи будуть спалені, як терня спустошене і спалене в полі. 
[Number] 13 [Number] Почують ті, хто далеко, те, що Я зробив, пізнають Мою силу ті, які наближаються. 
[Number] 14 [Number] Відійшли ті беззаконні, які в Сіоні, тремтіння охопить безбожних. Хто вам сповістить, що горить вогонь? Хто вам сповістить вічне місце?
[Enter]
[Number] 15 [Number] Хто ходить у праведності, хто говорить про правильну дорогу, хто ненавидить беззаконня та неправедність і відвертає руки від дарів, хто закриває вуха, щоб не почути суду крові, хто примружує очі, щоб не побачити беззаконня, 
[Number] 16 [Number] той житиме у високій печері на міцній скелі. Йому дасться хліб, і його вода — певна. 
[Number] 17 [Number] Побачите царя зі славою, і ваші очі побачать землю здалека. 
[Number] 18 [Number] Ваша душа навчиться страху. Де є писарі? Де є радники? Де є той, хто рахує тих, які виховуються, 
[Number] 19 [Number] малий і великий народ? З яким не радилися, і не знав народ з глибоким голосом, щоб не чув осоружний народ, і немає розуму в того, хто слухає.
[Enter]
[Number] 20 [Number] Ось місто Сіон, наше спасіння! Твої очі побачать Єрусалим, багате місто, намети, які не захитаються, і не зрушаться кілки його намету на вічні часи, і його шнури не порвуться. 
[Number] 21 [Number] Бо для вас — велике Ім’я Господа. Місце для вас буде, ріки широкі та розлогі рови. Ти не підеш цією дорогою, і не піде корабель, що пливе. 
[Number] 22 [Number] Адже мій Бог — великий, мене Господь не мине. Суддя наш — Господь, володар наш — Господь, цар наш — Господь, Він нас врятує! 
[Number] 23 [Number] Порвалися твої шнури, бо не мали сили. Твоя щогла похилилася, — вона не розпустить вітрил. Не підніме знак, аж доки не буде віддана на грабунок. Тому численні кульгаві грабуватимуть. 
[Number] 24 [Number] І не скаже народ, який між ними живе: Я знесилююсь! Бо їм прощено гріх.