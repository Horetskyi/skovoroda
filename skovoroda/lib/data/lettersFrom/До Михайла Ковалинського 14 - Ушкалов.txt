[Tab5][Italic]Найдорожчий із найдорожчих,[Italic]
[Tab5][Italic]Турбото й утіхо моя,[Italic]
[Tab5][Italic]Юначе, відданий Музам,[Italic]
[Tab5]Здрастуй, товаришу,
[Tab5]Дорожчий мені із усіх найдорожчих,
[Tab5]Михайле, друже із Аттики!
[Indent] Ти справді-таки марнотратний: замість трьох слів дав мені вдесятеро більше; я просив три, а одержав тридцять. Ти наслідуєш Юпітера:
[Indent] [Italic]”То дощу не посилає Зевс, то ллє як із відра”[Italic].
[Indent] Бо часто за один день він проливає стільки дощу, скільки б вистачило для зрошення землі впродовж цілого місяця, роблячи землю [Italic]смертних[Italic] то аж надто сухою, то аж надто вологою, дуже схожою на губку, котра ввібрала в себе воду. Я знаю шевця, який упродовж двох або трьох місяців свято дотримувався правила не пити [Italic]сивухи[Italic], але після закінчення посту за один день стільки набирався [Italic]нектару[Italic] [артемовскаго], скільки могли б випити три превеликі мули або три аркадські осли, змучені спрагою. Ти кажеш, що моя сила в критиці. Правильно! Бо якщо… Але я, [Italic]згідно з прислів’ям[Italic], залишаю тебе, як ворону, з розкритим ротом і йду до грецької школи. [Italic]Бувай здоров, мій найдорожчий! Твій Григ[орій] Савич[Italic].

[Indent] Надвечір чекай нас удома й сиди, як слимачок, нікуди не вилазячи… Бо, здається мені, я не врахував особливостей твого віку.