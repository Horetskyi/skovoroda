
[Number] 1 [Number] Не бийся із сильним чоловіком, щоби часом ти не впав йому до рук. 
[Number] 2 [Number] Не сперечайся з багатим чоловіком, аби часом не поставив проти тебе вагу. Бо золото згубило багатьох і звихнуло серця царів. 
[Number] 3 [Number] Не змагайся з язикатим чоловіком і не накладай на його вогонь дрова. 
[Number] 4 [Number] Не грайся з не напоумленим, щоб твої батьки не були без пошани. 
[Number] 5 [Number] Не зневажай чоловіка, який відвертається від гріха. Згадай, що ми всі є під карами. 
[Number] 6 [Number] Не зневажай чоловіка в його старості, бо і ми старіємося. 
[Number] 7 [Number] Не радій мертвим, згадай, що ми всі помремо. 
[Number] 8 [Number] Не нехтуй мовою мудрих і живи в їхніх притчах, бо від них навчишся напоумлення і як служити володарям. 
[Number] 9 [Number] Не відступай від розповідей старців, бо і вони навчилися у своїх батьків. Бо в них навчишся розуму і як у час потреби дати відповідь. 
[Number] 10 [Number] Не запалюй вугілля грішника, щоб не згорів ти у вогні його полум’я. 
[Number] 11 [Number] Не вставай від обличчя образливого, щоб не засів, як засідка, на твої уста. 
[Number] 12 [Number] Не позичай чоловікові, сильнішому за тебе. І якщо позичиш, будь, як той, що втратив. 
[Number] 13 [Number] Не поручайся понад твою силу, і якщо поручишся, старайся, як той, що має заплатити. 
[Number] 14 [Number] Не судися із суддею, бо його судитимуть за його славою. 
[Number] 15 [Number] Не ходи дорогою зі смільчаком, щоб твоє зло не стало тяжким. Бо він піде за своєю волею, і ти загинеш у його безумності. 
[Number] 16 [Number] Не матимеш спору зі злосливим і не проходь з ним пустелю. Адже в очах його кров — як ніщо, і покине тебе там, де немає помочі. 
[Number] 17 [Number] З безумним не радься, бо не зможе виконати слово. 
[Number] 18 [Number] Перед чужим не зробиш нічого таємного, бо не знаєш, що він зробить. 
[Number] 19 [Number] Не виявляй кожній людині твоє серце, і щоб не наніс на тебе фальшивої милості.