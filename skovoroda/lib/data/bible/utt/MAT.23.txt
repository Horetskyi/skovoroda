
[Number] 1 [Number]  Тоді Ісус промовив до натовпу і до своїх учнів,
[Enter]
[Number] 2 [Number] кажучи: На сидіння Мойсея посідали книжники та фарисеї.
[Enter]
[Number] 3 [Number]  Усе, що лише скажуть вам, робіть і виконуйте, але так, як вони, не чиніть, бо вони кажуть і не роблять.
[Enter]
[Number] 4 [Number]  Вони в’яжуть важкі, непосильні тягарі й кладуть на плечі людей, а самі пальцем своїм не хочуть їх поворухнути.
[Enter]
[Number] 5 [Number]  Усі свої вчинки вони роблять так, щоб їх бачили люди. Роблять ширшими свої філактерії та побільшують китиці,
[Enter]
[Number] 6 [Number]  люблять почесні місця на бенкетах і перші місця в синагогах,
[Enter]
[Number] 7 [Number] і вітання на майданах, щоб їх кликали люди: Учителю!
[Enter]
[Enter]
[Number] 8 [Number]  Ви ж не називайте себе вчителями, бо один є у вас Учитель, а всі ви — брати.
[Enter]
[Number] 9 [Number]  І не називайте нікого на землі отцем, бо є один у вас Отець — Небесний.
[Enter]
[Number] 10 [Number] Не називайтеся і наставниками, бо є один у вас Наставник — Христос.
[Enter]
[Number] 11 [Number]  Найбільший з вас нехай буде вам слугою.
[Enter]
[Number] 12 [Number]  Тому що хто буде себе підносити, буде принижений, а той, хто буде принижувати себе, буде піднесений.
[Enter]
[Enter]
[Number] 13 [Number]  Горе ж вам, книжники та фарисеї, лицеміри, тому що ви зачиняєте Царство Небесне перед людьми: і самі не входите, і тим, які йдуть, не дозволяєте ввійти.
[Enter]
[Number] 14 [Number] [Горе вам, книжники та фарисеї, лицеміри, тому що ви поїдаєте хати вдовиць і про людське око довго молитеся, — за це отримаєте дуже тяжкий осуд].
[Enter]
[Number] 15 [Number]  Горе вам, книжники та фарисеї, лицеміри, які обходите море і суходіл, аби здобути бодай одного новонаверненого, а коли це станеться, то робите його сином геєни — вдвічі гіршим за вас.
[Enter]
[Number] 16 [Number]  Горе вам, проводирі сліпі, які говорите: Хто клянеться храмом, то це нічого, а хто клянеться золотом храму, той винний.
[Enter]
[Number] 17 [Number] Безумні й сліпі! Бо що є більше: золото чи храм, який освячує золото?
[Enter]
[Number] 18 [Number]  І: Хто клянеться жертовником, то це нічого, а хто клянеться даром, що на ньому, той винний.
[Enter]
[Number] 19 [Number]  [Нерозумні й] сліпі! Що більше: дар чи жертовник, який освячує той дар?
[Enter]
[Number] 20 [Number] Отже, хто клянеться жертовником, клянеться ним і тим, що є на ньому;
[Enter]
[Number] 21 [Number] і хто клянеться храмом, клянеться ним і Тим, Хто живе в ньому;
[Enter]
[Number] 22 [Number]  і хто клянеться небом, клянеться Божим престолом і Тим, Хто сидить на ньому.
[Enter]
[Number] 23 [Number]  Горе вам, книжники та фарисеї, лицеміри, бо даєте десятину з м’яти, кропу й кмину, а занедбали найважливіше в Законі: суд, милосердя та віру; і це належить робити, і того не залишати.
[Enter]
[Number] 24 [Number]  Проводирі ви сліпі, які відціджуєте комара, а верблюда ковтаєте.
[Enter]
[Number] 25 [Number]  Горе вам, книжники та фарисеї, лицеміри, бо очищаєте чашу й миску ззовні, а всередині вони повні здирства та ненаситності.
[Enter]
[Number] 26 [Number]  Фарисею сліпий, очисти спершу чашу всередині, щоб і ззовні вона стала чистою.
[Enter]
[Number] 27 [Number]  Горе вам, книжники та фарисеї, лицеміри, бо ви подібні до гробів побілених, які ззовні видаються гарними, а всередині повні мертвих кісток і всякої нечистоти.
[Enter]
[Number] 28 [Number]  Так і ви ззовні видаєтеся людям праведними, а всередині повні лицемірства й беззаконня.
[Enter]
[Number] 29 [Number]  Горе вам, книжники та фарисеї, лицеміри, бо будуєте гробниці пророкам і прикрашаєте пам’ятники праведникам,
[Enter]
[Number] 30 [Number] і кажете: Коли б ми жили у дні наших батьків, то не були б їхніми спільниками в пролитті крові пророків!
[Enter]
[Number] 31 [Number]  Отак свідчите самі собі, що ви є синами тих, хто вбивав пророків.
[Enter]
[Number] 32 [Number]  Тож виповніть міру беззаконня ваших батьків.
[Enter]
[Number] 33 [Number]  Змії, поріддя гадюче! Як втечете від суду геєни?
[Enter]
[Number] 34 [Number]  Тому Я посилаю до вас пророків, мудреців та книжників; з них деяких уб’єте і розіпнете, а деяких будете бичувати у ваших синагогах і гнати з міста до міста,
[Enter]
[Number] 35 [Number]  щоб упала на вас уся кров праведників, пролита на землі: від крові праведного Авеля до крові Захарії, сина Варахіїного, якого вбили ви між храмом і жертовником.
[Enter]
[Number] 36 [Number] Запевняю вас: це все прийде на цей рід.
[Enter]
[Enter]
[Number] 37 [Number]   Єрусалиме, Єрусалиме, що вбиваєш пророків і побиваєш камінням посланих до тебе! Скільки разів хотів Я зібрати твоїх дітей, як квочка збирає своїх курчат під крила, та ви не захотіли!
[Enter]
[Number] 38 [Number]  Ось, залишається вам ваш дім порожнім.
[Enter]
[Number] 39 [Number]  Кажу вам: не побачите Мене відтепер, доки не скажете: Благословенний, Хто йде в Ім’я Господнє!