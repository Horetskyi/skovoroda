
[Number] 1 [Number] Псалом хвали, Давида. Я буду величати Тебе, мій Боже, мій царю! Буду благословляти Твоє Ім’я навіки й навіки-віків.
[Enter]
[Number] 2 [Number] Щодня буду благословляти Тебе і славити Твоє Ім’я навіки й навіки-віків.
[Enter]
[Number] 3 [Number] Великий Господь, гідний найвищої хвали, і величі Його немає границі.
[Enter]
[Number] 4 [Number] Рід за родом буде хвалити Твої діла, — вони звіщатимуть про Твою могутність,
[Enter]
[Number] 5 [Number] говоритимуть про велику славу Твоєї святині, оповідатимуть про Твої дивовижні діла,
[Enter]
[Number] 6 [Number] будуть розказувати про Твою грізну силу й описувати Твою велич.
[Enter]
[Number] 7 [Number] Передаватимуть вони пам’ять про Твою велику доброту і Твоєю праведністю будуть радіти.
[Enter]
[Number] 8 [Number] Щедрий і милосердний Господь, довготерпеливий і дуже милостивий.
[Enter]
[Number] 9 [Number] Господь добрий до всіх; Його щедроти — на всіх Його ділах.
[Enter]
[Number] 10 [Number] Хай прославляють Тебе, Господи, усі Твої діла, хай благословляють Тебе всі Твої праведні.
[Enter]
[Number] 11 [Number] Вони розголошуватимуть славу Твого царства й розповідатимуть про Твою могутність,
[Enter]
[Number] 12 [Number] щоб об’явити людським синам про Твою силу та славу величі Твого царства.
[Enter]
[Number] 13 [Number] Твоє царство — царство на всі віки, Твоє панування — на всі роди й покоління. 
[Number] 13a [Number] Вірний Господь у Своїх словах і праведний — у всіх Своїх ділах.
[Enter]
[Number] 14 [Number] Господь підтримує всіх, які похитнулися, і підносить усіх повалених.
[Enter]
[Number] 15 [Number] Очі всіх із надією спрямовані до Тебе, Ти своєчасно даєш їм поживу:
[Enter]
[Number] 16 [Number] розкриваєш Свою долоню і наповнюєш усе живе доброзичливістю.
[Enter]
[Number] 17 [Number] Праведний Господь на всіх Своїх шляхах і святий у всіх Своїх ділах.
[Enter]
[Number] 18 [Number] Господь близький до всіх, які кличуть Його, — до всіх, які кличуть Його в правді.
[Enter]
[Number] 19 [Number] Він виконає волю тих, хто Його боїться, — вислухає їхні благання і спасе їх.
[Enter]
[Number] 20 [Number] Господь охороняє всіх тих, які Його люблять, і повністю вигубить усіх грішних.
[Enter]
[Number] 21 [Number] Мої уста виголошуватимуть Господню хвалу. Нехай усяке тіло благословляє Його святе Ім’я навіки й навіки-віків.