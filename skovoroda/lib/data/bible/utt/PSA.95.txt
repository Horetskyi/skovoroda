
[Number] 1 [Number] Коли після полону відбудовували святиню. Пісня Давида. Заспівайте Господу нову пісню! Співай Господу, уся земле!
[Enter]
[Number] 2 [Number] Співайте Господу, благословляйте Його Ім’я, день у день сповіщайте про Його спасіння.
[Enter]
[Number] 3 [Number] Звістіть між народами Його славу, серед усіх племен — дивовижні Його діла.
[Enter]
[Number] 4 [Number] Бо великий Господь і гідний найвищої хвали. Він грізний — понад усіх богів.
[Enter]
[Number] 5 [Number] Адже всі боги народів — це демони, а Господь — небеса створив.
[Enter]
[Number] 6 [Number] Слава і краса — перед Ним, а в Його святині — святість і велич.
[Enter]
[Number] 7 [Number] Покоління народів, принесіть Господу, принесіть Господу славу і честь.
[Enter]
[Number] 8 [Number] Принесіть Господу славу Його Імені, візьміть жертви, та й заходьте в Його двори.
[Enter]
[Number] 9 [Number] Поклоніться Господу в Його святому дворі. Нехай затремтить перед Його обличчям уся земля.
[Enter]
[Number] 10 [Number] Сповістіть між народами: Господь зацарював! Адже Він твердо поставив світ, який не захитається. Він справедливо буде судити народи!
[Enter]
[Number] 11 [Number] Нехай веселиться небо, нехай радіє земля! Нехай збуриться море і все, що наповняє його.
[Enter]
[Number] 12 [Number] Нехай радіє рівнина і все, що на ній! Тоді радітимуть усі дерева в лісі
[Enter]
[Number] 13 [Number] перед обличчям Господа: бо Він іде, бо йде Він судити землю! Він справедливо судитиме Всесвіт, і народи — за Своєю правдою.