
[Number] 1 [Number] Алилуя. Аггея і Захарії. Хваліть Господа, бо псалом — це добре. Нехай буде солодкою нашому Богові хвала.
[Enter]
[Number] 2 [Number] Господь будує Єрусалим, — Він збере розсіяних з Ізраїля.
[Enter]
[Number] 3 [Number] Він лікує розбитих серцем, перев’язує їхні рани.
[Enter]
[Number] 4 [Number] Він перераховує безмежну кількість зірок і всіх їх називає по імені.
[Enter]
[Number] 5 [Number] Великий Господь наш, і велика міць Його, і мудрості Його немає меж.
[Enter]
[Number] 6 [Number] Господь приймає лагідних, а грішних покоряє аж до землі.
[Enter]
[Number] 7 [Number] Почніть Господа прославляти, заграйте нашому Богові на гуслах:
[Enter]
[Number] 8 [Number] Він вкриває небо хмарами, готує дощ для землі, вирощує траву на горах [і зелень на потребу людям],
[Enter]
[Number] 9 [Number] дає худобі й воронятам, які волають до Нього, їхній корм.
[Enter]
[Number] 10 [Number] Він не буде милуватися силою коня, і ноги мужа Йому не до вподоби;
[Enter]
[Number] 11 [Number] Господу милі ті, які бояться Його, котрі покладають надію на Його милосердя.