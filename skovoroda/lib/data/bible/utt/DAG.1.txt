
[Number] 1 [Number] У третьому році царства Йоакима, царя Юди, прийшов Навуходоносор, цар Вавилону, до Єрусалима і взяв його в облогу. 
[Number] 2 [Number] І Господь дав у його руку Йоакима, царя Юди, і частину посуду Божого дому, і він їх поніс у землю Сеннаар, до дому свого бога. І він вніс посуд до дому скарбу свого бога. 
[Number] 3 [Number] І сказав цар Асфанезові, старійшині своїх євнухів, ввести із синів ізраїльських полонених — і з царського насіння і з фортоммім — 
[Number] 4 [Number] юнаків, тих, в яких немає пороку, і вони гарні на вигляд, обізнані в усій мудрості, і що мають знання і мислять розумно, і тих, у кого є сила стояти в домі царя, — і навчити їх письма та мови халдеїв. 
[Number] 5 [Number] І цар їм заповів на кожний день із царського столу і з вина його напоїв, і щоб їх годували три роки, а після цього вони мають стати перед царем.
[Enter]
[Number] 6 [Number] І був між ними із синів Юди Даниїл, а також Ананія, Азарія і Місаїл. 
[Number] 7 [Number] А начальник євнухів дав їм імена: Даниїлові — Валтасар, Ананії — Седрах, Місаїлові — Місах і Азарії — Авденаґо. 
[Number] 8 [Number] І Даниїл постановив у своєму серці, щоб він не осквернився столом царя та вином його напоїв, тож просив начальника євнухів, щоб він не осквернився. 
[Number] 9 [Number] І Господь дав Даниїлові милість і співчуття з боку начальника євнухів. 
[Number] 10 [Number] І сказав начальник євнухів Даниїлові: Я боюся мого пана царя, який приписав вашу їжу та ваш напій, щоби часом він не побачив ваші обличчя більш понурими за обличчя рабів, ваших однолітків, — і засудите мою голову перед царем.
[Enter]
[Number] 11 [Number] Та Даниїл сказав Амелсадові, якого голова євнухів поставив над Даниїлом, Ананієм, Азарієм, Місаїлом: 
[Number] 12 [Number] Випробуй твоїх рабів десять днів, і хай нам дають насіння, і їстимемо, і питимемо воду. 
[Number] 13 [Number] І хай з’являться перед тобою. Порівняєш наш зовнішній вигляд і вигляд тих юнаків, які їдять зі столу царя, і що тільки побачиш, так і вчини з твоїми рабами! 
[Number] 14 [Number] І він їх послухався, і випробував їх десять днів. 
[Number] 15 [Number] А по закінченні десяти днів їхні обличчя стали хорошими, і тілом вони виявилися сильними — понад юнаків, які їли зі столу царя. 
[Number] 16 [Number] І Амелсад був той, що викидав їхню вечерю і вино їхнього напою, а давав їм насіння. 
[Number] 17 [Number] І ці юнаки, ці чотири, їм Бог дав знання, розум і мудрість в усьому книжному. А Даниїл був обізнаний в усякому видінні та снах.
[Enter]
[Number] 18 [Number] Після закінчення днів, про які сказав цар привести їх, привів їх голова євнухів перед Навуходоносора. 
[Number] 19 [Number] І цар поговорив з ними, і з усіх них не знайдено подібних до Даниїла, Ананії, Азарії та Місаїла. І вони предстали перед царем. 
[Number] 20 [Number] І в усякому слові мудрості та вміння, які випитував у них цар, він знайшов їх вдесятеро розумнішими за всіх заклиначів і ворожбитів, що були в усьому його царстві.
[Enter]
[Number] 21 [Number] І Даниїл був аж до першого року царя Кира.