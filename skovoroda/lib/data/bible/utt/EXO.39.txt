
[Number] 1 [Number] Усе золото, використане для справи, для кожного святого виробу, було золотом особливих пожертв — двадцять дев’ять талантів і сімсот тридцять сиклів, згідно зі священним сиклем. 
[Number] 2 [Number] І срібло — окремий дар від переписаних чоловіків з громади — в сто талантів і тисяча сімсот сімдесят п’ять сиклів, — 
[Number] 3 [Number] з кожного, хто приходив на перепис від двадцяти років і старших — до шестисот трьох тисяч п’ятсот п’ятдесяти чоловік — одна драхма на особу, а згідно зі священним сиклем — півсикля. 
[Number] 4 [Number] Сто талантів срібла було для відливання головок стовпів намету і головок стовпів завіси: сто головок зі ста талантів — талант на головку. 
[Number] 5 [Number] А з тисячі сімсот сімдесяти п’яти сиклів зробили гачки для стовпів. І він позолотив їхні головки, і прикрасив їх. 
[Number] 6 [Number] А мідь окремого дару — сімдесят талантів і дві тисячі п’ятсот сиклів. 
[Number] 7 [Number] Він зробив з неї підставки для входу в намет свідчення, 
[Number] 8 [Number] підставки для навколишнього двору, підставки для входу у двір, кілки для намету та кілки для навколишнього двору, 
[Number] 9 [Number] і мідну приставку для жертовника, і все обладнання для жертовника, і все приладдя для намету свідчення. 
[Number] 10 [Number] І зробили сини Ізраїля так, як заповів Господь Мойсеєві, — так вони і зробили. 
[Number] 11 [Number] А з решти золота окремого дару зробили посуд, щоб використовувати його в служінні перед Господом. 
[Number] 12 [Number] А з решти синього сукна, пурпуру і кармазину зробили Ааронові одяг для служіння, щоб він служив в ньому у святині. 
[Number] 13 [Number] І принесли одяг до Мойсея, а також намет, посуд, підставки, бруси і стовпи, 
[Number] 14 [Number] ковчег свідчення і підпори для нього, 
[Number] 15 [Number] жертовник і все його обладнання, олію помазання та суміш для кадіння, 
[Number] 16 [Number] чистий світильник і його лампади, світильнички для палення і олію для освітлення; 
[Number] 17 [Number] стіл покладання, весь посуд для нього і хліби покладання, 
[Number] 18 [Number] одяг для святині, що для Аарона, і одяг для його синів для служіння, 
[Number] 19 [Number] завіси для двору, стовпи і підставки для них, завіси входу в намет і входу у двір, весь посуд для намету і все його обладнання, 
[Number] 20 [Number] і шкури — червоні шкури баранів, сині покривала зі шкур і решту покривал, 
[Number] 21 [Number] і кілки, і все обладнання, необхідне для служіння намету свідчення. 
[Number] 22 [Number] Те, що заповів Господь Мойсеєві, те й зробили сини Ізраїля — усе, що треба було зробити. 
[Number] 23 [Number] І побачив Мойсей усі виконані роботи, і зробили їх так, як заповів Господь Мойсеєві, — саме так їх і зробили. І Мойсей поблагословив їх.