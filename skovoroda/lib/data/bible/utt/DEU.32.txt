
[Number] 1 [Number] Слухай, небо, я промовлятиму,
[Enter]і нехай земля почує слова з моїх уст.
[Enter]
[Number] 2 [Number] Нехай моє прорікання очікується, немов дощ,
[Enter]нехай мої слова зійдуть, немов роса,
[Enter]нехай проллються, мов ливень на городину,
[Enter]і нехай упадуть, мов сніг на траву.
[Enter]
[Number] 3 [Number] Адже я прикликав Господнє Ім’я, —
[Enter]віддайте ж славу нашому Богу!
[Enter]
[Number] 4 [Number] Божі діла бездоганні,
[Enter]і всі Його дороги — справедливі присуди.
[Enter]Бог вірний, у Ньому немає несправедливості,
[Enter]Господь справедливий і святий!
[Enter]
[Number] 5 [Number] Згрішили не Його порочні діти, —
[Enter]лукавий і розбещений рід!
[Enter]
[Number] 6 [Number] Це так ви оддячуєте Господу,
[Enter]безумний, нерозумний народе?
[Enter]Хіба це не Він, твій Батько, придбав тебе,
[Enter]сформував тебе і створив тебе?
[Enter]
[Number] 7 [Number] Згадайте дні давнини,
[Enter]осмисліть роки минулих поколінь.
[Enter]Запитай у свого батька, і він розповість тобі,
[Enter]запитай у своїх старців, і вони скажуть тобі.
[Enter]
[Number] 8 [Number] Коли Всевишній розподіляв народи,
[Enter]коли розсіював синів Адама,
[Enter]Він встановив границі народів
[Enter]відповідно до кількості Божих синів;
[Enter]
[Number] 9 [Number] і Його народ, Яків, став Господньою часткою,
[Enter]Ізраїль — наділом Його спадщини.
[Enter]
[Number] 10 [Number] Він підтримував його в пустинній землі
[Enter]в спекотній спразі, у безводді,
[Enter]охороняв його, виховував його
[Enter]й оберігав його, немов зіницю ока.
[Enter]
[Number] 11 [Number] Як орел, пильнуючи над своїм гніздом,
[Enter]томився над своїми пташенятами; розпростерши свої крила, взяв їх
[Enter]і поніс їх вгору на своїй спині, —
[Enter]
[Number] 12 [Number] так єдиний Господь водив їх,
[Enter]і з ними не було чужого бога.
[Enter]
[Number] 13 [Number] Він вивів їх на неприступні висоти землі,
[Enter]годував їх плодами полів;
[Enter]вони харчувалися медом зі скелі
[Enter]й олією з твердої скелі,
[Enter]
[Number] 14 [Number] маслом корів та молоком овець
[Enter]із жиром ягнят та баранів,
[Enter]телят та козенят,
[Enter]з жиром нирок пшениці,
[Enter]й пили вино, кров винограду.
[Enter]
[Number] 15 [Number] Поїв Яків і наситився,
[Enter]й улюбленець забрикав.
[Enter]Він розжирів, потовстів, погладшав… —
[Enter]і покинув Бога, Який його створив,
[Enter]відступив від Бога, свого Спасителя.
[Enter]
[Number] 16 [Number] Вони роздратували Мене чужими богами,
[Enter]їхніми гидотами завдали Мені гіркоти.
[Enter]
[Number] 17 [Number] Приносили жертви бісам, а не Богові, —
[Enter]богам, яких не знали;
[Enter]нові, недавні боги з’явилися у них,
[Enter]яких не відали їхні батьки.
[Enter]
[Number] 18 [Number] А Бога, Який тебе породив, ти покинув
[Enter]і забув Бога, Який тебе годував.
[Enter]
[Number] 19 [Number] Господь побачив це й запалився ревністю,
[Enter]розлютився через злість Своїх синів і дочок;
[Enter]
[Number] 20 [Number] Він сказав: Відверну від них Своє обличчя
[Enter]і покажу, що з ними станеться вкінці,
[Enter]бо це зіпсутий рід,
[Enter]сини, в яких немає вірності.
[Enter]
[Number] 21 [Number] Вони пробудили в Мені ревнощі не богом, —
[Enter]викликали в Мене обурення своїми ідолами.
[Enter]Тож і Я пробуджу в них ревнощі не народом, —
[Enter]народом нерозумним викличу в них обурення!
[Enter]
[Number] 22 [Number] Бо вогонь запалав із Мого гніву,
[Enter]і він палитиме аж до аду внизу,
[Enter]спопелить землю та її плоди,
[Enter]спалить основи гір.
[Enter]
[Number] 23 [Number] Я нагромаджу на них нещастя
[Enter]і витрачу на них Свої стріли.
[Enter]
[Number] 24 [Number] Вони будуть виморені голодом і пожиранням птахами,
[Enter]їх уразить невиліковний стовбняк.
[Enter]Я нашлю на них зуби звірів
[Enter]з отрутою змій, що плазують по землі.
[Enter]
[Number] 25 [Number] Знадвору їх позбавлятиме дітей меч,
[Enter]а з потайних кімнат нападатиме страх.
[Enter]Юнак із дівчиною,
[Enter]грудне немовля з тим, хто став старцем…
[Enter]
[Number] 26 [Number] Я сказав би: Розсію їх,
[Enter]зітру в людей пам’ять про них! —
[Enter]
[Number] 27 [Number] якщо б не остерігався озлоблення ворогів, — щоб вони не жили довгочасно, —
[Enter]щоб супротивники не скористалися цим проти Мене
[Enter]і не сказали: Це наша піднесена рука,
[Enter]а не Господь здійснив це все.
[Enter]
[Number] 28 [Number] Адже це народ, який втратив глузд,
[Enter]і немає в них розуміння.
[Enter]
[Number] 29 [Number] Досі вони не мали здорового глузду, щоби збагнути це.
[Enter]Тож нехай приймуть це на майбутній час!
[Enter]
[Number] 30 [Number] Як може одна людина гнати тисячу
[Enter]чи двоє — відтіснити десятки тисяч,
[Enter]якщо це не Бог продав їх
[Enter]і не Господь видав їх?
[Enter]
[Number] 31 [Number] Адже їхні боги не такі, як наш Бог,
[Enter]наші вороги ж безумні!
[Enter]
[Number] 32 [Number] Адже їхній виноград — із содомського винограду,
[Enter]і їхня лоза — з Гоморри;
[Enter]їхнє гроно — гроно жовчі,
[Enter]гроно гіркоти в них.
[Enter]
[Number] 33 [Number] Їхнє вино — зміїна отрута,
[Enter]невиліковна гадюча отрута.
[Enter]
[Number] 34 [Number] Хіба це не зібране в Мене
[Enter]й не запечатане в Моїх скарбницях?
[Enter]
[Number] 35 [Number] У день помсти Я відплачу,
[Enter]в час, коли спіткнеться їхня нога,
[Enter]бо день їхньої погибелі близько,
[Enter]і надходить те, що приготовлене для вас.
[Enter]
[Number] 36 [Number] Адже Господь судитиме Свій народ
[Enter]і буде утішений за Своїх рабів.
[Enter]Адже Він побачив їх ослабленими,
[Enter]знеможеними в час ворожого нападу й обезсиленими.
[Enter]
[Number] 37 [Number] І Господь сказав: Де їхні боги,
[Enter]на яких вони покладалися,
[Enter]
[Number] 38 [Number] чиїх жертвоприношень жир ви їли
[Enter]і чиїх жертв виливань вино ви пили?
[Enter]Нехай устануть і допоможуть вам,
[Enter]нехай будуть для вас оборонцями.
[Enter]
[Number] 39 [Number] Подивіться, подивіться, що Я є,
[Enter]й окрім Мене немає бога.
[Enter]Я позбавляю життя й оживляю,
[Enter]Я вражаю й виліковую,
[Enter]і не існує нікого, хто б визволив із Моїх рук.
[Enter]
[Number] 40 [Number] Бо Я піднесу до неба Свою руку,
[Enter]поклянуся Своєю правицею
[Enter]і скажу: Я живу вічно!
[Enter]
[Number] 41 [Number] Я нагострю, як блискавку, Свій меч,
[Enter]і Моя рука візьметься за суд,
[Enter]Я звершу помсту над ворогами
[Enter]та відплачу тим, хто Мене ненавидить.
[Enter]
[Number] 42 [Number] Упою Мої стріли кров’ю,
[Enter]а Мій меч насититься тілами, —
[Enter]кров’ю поранених та полонених,
[Enter]головами ворожих начальників.
[Enter]
[Number] 43 [Number] Веселіться разом з Ним, небеса,
[Enter]і нехай Йому поклоняться всі Божі сини!
[Enter]Веселіться з Його народом, язичники,
[Enter]й кріпіться в Ньому, усі Божі ангели,
[Enter]бо Він помститься за кров Своїх синів,
[Enter]відомстить і звершить помсту над ворогами,
[Enter]і відплатить тим, хто Його ненавидить;
[Enter]Господь очистить землю Свого народу!
[Enter]
[Number] 44 [Number] Того дня Мойсей записав цю пісню і навчив її ізраїльських синів. Мойсей увійшов і виголосив усі слова цього закону так, щоб чув народ, — він та Ісус, син Навина. 
[Number] 45 [Number] Коли Мойсей закінчив промовляти до всього Ізраїлю, 
[Number] 46 [Number] він сказав їм: Візьміть до серця всі ці слова, які я сьогодні беру на свідчення проти вас, і які ви повинні заповісти своїм синам, щоб вони дотримувалися всіх слів цього закону і виконували їх. 
[Number] 47 [Number] Адже це не є для вас якесь порожнє слово, — це ж ваше життя! Завдяки цьому слову ви довго житимете на землі, до якої переправляєтеся через Йордан, щоб заволодіти нею. 
[Number] 48 [Number] Того дня Господь промовив до Мойсея, кажучи: 
[Number] 49 [Number] Піднімись на ось цю гору Аварім, на гору Навав, що в Моавській землі, напроти Єрихона, і подивись на Ханаанську землю, яку Я даю ізраїльським синам у власність. 
[Number] 50 [Number] І ти помреш на горі, на яку піднімешся, і приєднаєшся до свого народу, як помер на горі Ор твій брат Аарон і приєднався до свого народу, 
[Number] 51 [Number] за те, що ви не послухалися Мого слова серед ізраїльських синів біля води Суперечки в Кадисі, у пустелі Сін, — за те, що ви не святили Мене серед ізраїльських синів. 
[Number] 52 [Number] Ти побачиш перед собою ту землю, але не ввійдеш туди.