[Italic]Із цього зерна: "Що на землі ти зв'яжеш, те зв'язане буде на небі"[Italic]².

[MainSection]
Залиш, о дух мій, скоро всі землянії міста!
Зійди, мій душе, в гори, де правда живе свята,
Спокій де, тишина царюють з відвічних літ,
Країна де вабна, де неприступний є світ.

Залиш печалі світу й марнотність мирських діянь!
Щоб в небо возлетіти, хоч на хвилю чистий стань!
Де Господь Яковий³ є, де невечірня зоря,
Ангелів рід встає — вид його священний зрять.

Це сілоамські води!⁴ З очей полуду омий,
Тут тіло змить нагода — до небес лети мерщій!
Бо серцем хто брудний, не може Бога уздріть
Й до місць отих земний не здолає долетіть.

А душу лиш тілесним не можна задовольнить,
Вона лише небесним смуток хоче наситить,
Як в море річка мчить, так сталь до магніту пливе,
До гір вогонь тремтить, так дух до Бога зір рве.

Кинь світ цей злотворний. Він завжди є темний ад.
Хай летить геть ворог чорний, в горній підіймися град.
Хоч по землі йдеш ти, поселись на небесах,
Павло так вчить святий⁵ тебе в чистих словесах.

Спіши на вічну радість, крильми розуму вдягнись,
Ти там обновиш радість, як орел, підеш у вись.
О триблаженна стать! А найбільше словеса!
Їх-бо в розум може взять, хто побув у небесах.
[MainSection]

[Center] Кінець