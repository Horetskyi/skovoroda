
[Number] 1 [Number] Не чини зла, і хай тебе не захопить зло. 
[Number] 2 [Number] Відступи від неправедного, і він відхилиться від тебе. 
[Number] 3 [Number] Не сій на борознах неправедності й не пожнеш їх усемеро. 
[Number] 4 [Number] Не шукай у Господа володіти, ні в царя — сидіння слави. 
[Number] 5 [Number] Не виправдовуйся перед Господом і не мудруй перед царем. 
[Number] 6 [Number] Не шукай стати суддею, не будеш в силі забрати неправедність. Щоби часом ти не боявся обличчя сильного і не поклав ти спотикання у твоїй простоті. 
[Number] 7 [Number] Не гріши проти міської громади і не звалишся в юрбі. 
[Number] 8 [Number] Не зв’яжеш двічі гріх, бо в першому не будеш невинним. 
[Number] 9 [Number] Не говори: Він погляне на безліч моїх дарів, і коли я принесу Всевишньому Богові, Він прийме! 
[Number] 10 [Number] Не знемагай у твоїй молитві й не оминай чинити милостиню. 
[Number] 11 [Number] Не висміюй чоловіка, що є в гіркоті його душі. Адже є Той, Хто впокорює і підносить. 
[Number] 12 [Number] Не ори неправди проти твого брата і не чини такого другові. 
[Number] 13 [Number] Не бажай брехати всякою брехнею, бо такий учинок не на добро. 
[Number] 14 [Number] Не провадь балачки в безлічі старців і не повтори слово у твоїй просьбі. 
[Number] 15 [Number] Не зненавидь тяжку працю і рільництво, створене Всевишнім. 
[Number] 16 [Number] Не прирахуй себе до значної кількості грішних, пам’ятай, що лють не бариться. 
[Number] 17 [Number]  Присмири сильно твою душу, бо помста безбожних — вогонь і черв’як.
[Enter]
[Number] 18 [Number] Не зміни друга задля незгоди і правдивого брата за золото Суфіра. 
[Number] 19 [Number] Не втрать мудру і добру жінку, бо її милість — понад золото. 
[Number] 20 [Number] Не чини зла слузі, що працює по правді, ані найманцю, що вкладає свою душу. 
[Number] 21 [Number] Нехай твоя душа полюбить розумного раба, не позбавиш його свободи. 
[Number] 22 [Number] Є в тебе худоба? Наглядай за нею. І якщо є тобі користь, нехай залишиться в тебе. 
[Number] 23 [Number] Є в тебе діти? Настановляй їх і з молодості нахиляй їхню шию. 
[Number] 24 [Number] Є в тебе дочки? Дбай за їхнє тіло і не роби радісним до них твоє обличчя. 
[Number] 25 [Number] Віддай дочку, і будеш тим, хто звершив велике діло, і даруй її розумному чоловікові. 
[Number] 26 [Number] Є в тебе жінка по душі? Не проганяй її. А зненавидженій себе не довіряй.
[Enter]
[Number] 27 [Number] Усім серцем прослав твого батька і не забудь болі матері. 
[Number] 28 [Number] Згадай, що через них ти народився, і як їм віддаси те, що вони тобі дали? 
[Number] 29 [Number] Усією твоєю душею шануй Господа і поважай Його священиків. 
[Number] 30 [Number] Усією силою полюби Того, Хто тебе створив, і не залиши Його слуг. 
[Number] 31 [Number] Бійся Господа, прослав священика і дай йому частку, як тобі й заповідано, перший плід і за переступ, дар лопаток, жертву освячення і перший плід святих.
[Enter]
[Number] 32 [Number] До бідного простягни свою руку, щоб твоє благословення було досконалим. 
[Number] 33 [Number] Милість дарування перед усяким живим, і над мертвим не затримаєш милості. 
[Number] 34 [Number] Не відступай від тих, що плачуть, і ридай з тими, що ридають. 
[Number] 35 [Number] Не лінуйся відвідати хворого, бо такими будеш люблений. 
[Number] 36 [Number] У всіх твоїх словах пам’ятай про останнє і не згрішиш навіки.