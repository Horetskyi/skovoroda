
[Number] 5 [Number] Проклята людина, яка має надію на людину і опирається на нього тілом свого рамена, а від Господа відійде його серце! 
[Number] 6 [Number] І він буде, як билина в пустелі, не побачить, коли прийде добро, і поселиться на узбережжях, у пустелі, у соляній землі, яка не заселена. 
[Number] 7 [Number] Та благословенна людина, яка поклала надію на Господа, і Господь буде його надією. 
[Number] 8 [Number] І він буде, як родюче дерево при водах, і у вологості випустить своє коріння, і не злякається, коли прийде спека, і в нього буде розлогий стовбур, він не побоїться в рік посухи і не перестане давати плоду.
[Enter]
[Number] 9 [Number] Серце глибоке понад усе, і це — людина. І хто її пізнає? 
[Number] 10 [Number] Я — Господь, Той, Хто досліджує серця і випробовує нирки, щоб кожному дати за його дорогами і за плодами його побажань.
[Enter]
[Number] 11 [Number] Куріпка зібрала те, чого не породила. Хто робить своє багатство не із судом, у половині своїх днів його залишить, а в кінці він буде безумний.
[Enter]
[Number] 12 [Number] Наша святиня — престол слави, що підноситься. 
[Number] 13 [Number] Господи, очікування Ізраїля, усі, що Тебе залишили, засоромилися, ті, що відступили, хай будуть записані на землі, бо залишили Господа — Джерело життя. 
[Number] 14 [Number] Оздоров мене, Господи, і вилікуюсь. Спаси мене, і врятуюся. Адже Ти є моя похвала. 
[Number] 15 [Number] Ось вони говорять до мене: Де Господнє слово? Нехай прийде! 
[Number] 16 [Number] А я не струдився, ідучи за Тобою, і Ти знаєш, що я не забажав дня людини. Перед Твоїм обличчям є те, що виходить з моїх уст. 
[Number] 17 [Number] Не будь мені на відчуження, дбаючи про мене в лихий день. 
[Number] 18 [Number] Хай засоромляться ті, що переслідують мене, і хай я не засоромлюся. Хай побояться вони, та хай не побоюся я. Наведи на них поганий день, побий їх подвійним побиттям.
[Enter]
[Number] 19 [Number] Так говорить Господь: Іди і стань в брамах синів твого народу, ті, що ними входять царі Юди, і ті, якими виходять, і в усіх брамах Єрусалима, 
[Number] 20 [Number] і скажеш їм: Послухайте Господнє слово, царі Юди, вся Юдеє і весь Єрусалиме, ви, що входите цими брамами, 
[Number] 21 [Number] так говорить Господь: Бережіть ваші душі й не носіть тягарів у суботній день, і не виходьте брамами Єрусалима, 
[Number] 22 [Number] і не виносіть тягарів із ваших домів у суботній день, і не робіть жодного діла. Святіть суботній день, як Я і заповів вашим батькам. Та вони не послухалися і не нахилили свого вуха, 
[Number] 23 [Number] а зробили свою шию твердою — більше за їхніх батьків, щоб не слухатися Мене і не прийняти напоумлення. 
[Number] 24 [Number] І буде, коли ви справді послухаєте Мене, — говорить Господь, — щоб у суботній день не проносити тягарів через брами цього міста, а щоб святити день суботній, щоб не робити жодного діла, 
[Number] 25 [Number] то входитимуть через брами цього міста царі та володарі, які сидять на престолі Давида, і сидять на колісницях і конях, — вони і їхні володарі, мужі Юди і ті, що живуть в Єрусалимі, і це місто буде заселене навіки. 
[Number] 26 [Number] І прийдуть з міст Юди і довкола Єрусалима, і з землі Веніаміна, і з рівнини, і з гори, і з тієї країни, що до півдня, несучи всепалення, і жертви, і манаа, і ладан, несучи хвалу до Господнього дому.
[Enter]
[Number] 27 [Number] І буде, що коли Мене не вислухаєте, щоб святити суботній день, щоб не носити тягарів і не проходити крізь брами Єрусалима в суботній день, то запалю вогонь у його брамі, і він пожере вулиці Єрусалима, і не погасне.