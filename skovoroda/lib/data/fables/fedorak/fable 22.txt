Той самісінький Гній, у якому давним-давно Езопів Півень випорпав коштовний камінець, дивувався з Алмаза і з цікавістю запитував: 
— Скажи мені, будь ласка, звідки ввійшла в тебе ціна така велика? I за що тебе люди так шанують? Я здобрюю ниви, сади, городи. Краси та користі я податель. А при всьому тому і десятої частки не маю честі порівняно з тобою. 
— І сам не знаю, — відповідає Алмаз. — Я та сама, що й ти, є земля, навіть значно гірша за тебе. Вона є перепалений сонячним варінням шлак. Але тільки в сухих моїх водах прекрасно зображується блискотіння сонячного світла, без чиєї сили всі твої здобрювання пусті, а проростання мертві, за старовинним прислів'ям: у полі пшениця роком родиться, не нивою і не гноєм.