
[Number] 1 [Number] Коре, син Ісаара, сина Каата, сина Левія, і Датан та Авірон, сини Еліява, і Аун, син Фалета, Рувимового сина, змовилися 
[Number] 2 [Number] і виступили проти Мойсея. А з ними ще двісті п’ятдесят чоловіків, ізраїльських синів, старійшин громади, вибраних радників та знатних мужів. 
[Number] 3 [Number] Вони об’єдналися проти Мойсея та Аарона і сказали: Досить з вас! Уся громада — усі святі, і Господь посеред них! То чому ви підноситеся над Господньою громадою? 
[Number] 4 [Number] Почувши це, Мойсей упав на обличчя 
[Number] 5 [Number] і промовив до Коре та до всієї його громади, говорячи: Бог дослідив і пізнав тих, хто є Його, і хто — святі, і наблизив до Себе. Котрих Собі вибрав, тих Він наблизив до Себе! 
[Number] 6 [Number] Зробіть ось що: самі візьміть собі кадильниці — Коре та вся його громада — 
[Number] 7 [Number] і вранці перед Господом покладіть у них вогню, і підкладіть у них ладану. І буде так, — чоловік, якого вибере Господь, він — святий. Цього хай буде достатньо для вас, сини Левія! 
[Number] 8 [Number] І сказав Мойсей Коре: Вислухайте мене, сини Левія. 
[Number] 9 [Number] Хіба не досить для вас, що Бог Ізраїля відділив вас від ізраїльської громади і наблизив вас до Себе, щоб ви звершували служіння в Господньому наметі й стояли перед громадою, щоб служити їм? 
[Number] 10 [Number] Тож Він наблизив тебе і всіх твоїх братів, синів Левія, з тобою, а ви ще домагаєтеся бути священиками? 
[Number] 11 [Number] Тому ти і вся твоя громада зібралися проти Бога! А хто такий є Аарон, що ви нарікаєте на нього? 
[Number] 12 [Number] І Мойсей послав покликати Датана та Авірона, синів Еліява. Та вони сказали: Ми не прийдемо! 
[Number] 13 [Number] Хіба не достатньо того, що ти вивів нас із землі, яка тече молоком та медом, щоб умертвити нас у пустелі та щоб панувати над нами, як володар? 
[Number] 14 [Number] Хіба ж ти привів нас у землю, що тече молоком та медом, чи дав нам у спадок поля і виноградники? Невже ти виколов очі цим людям? Ми не підемо! 
[Number] 15 [Number] Мойсей дуже сильно обурився і звернувся до Господа: Не приймай їхньої жертви! У жодного з них я не взяв того, що зажадав, і не вчинив нікому з них зла! 
[Number] 16 [Number] А Коре Мойсей сказав: Освяти свою громаду, і завтра будьте готові перед Господом — ти, вони і Аарон! 
[Number] 17 [Number] І кожен нехай візьме свою кадильницю; ви покладете в них ладану і принесете перед Господа — кожен свою кадильницю, — двісті п’ятдесят кадильниць, і ти, і Аарон, — кожен свою кадильницю. 
[Number] 18 [Number] І кожний з них узяв свою кадильницю, вони поклали в них вогню і насипали на нього ладану. А Мойсей та Аарон стали біля входу в намет свідчення. 
[Number] 19 [Number] Коре ж напроти них, біля входу в намет свідчення, зібрав усю свою громаду. І Господня слава з’явилася всій громаді. 
[Number] 20 [Number] І заговорив Господь до Мойсея та Аарона, кажучи: 
[Number] 21 [Number] Відділіться від цієї громади, Я вигублю їх раз і назавжди. 
[Number] 22 [Number] А вони попадали на свої обличчя, і сказали: Боже, Боже духів і кожного тіла! Якщо згрішила одна людина, чи зіллється на всю громаду Господній гнів? 
[Number] 23 [Number] І промовив Господь до Мойсея, кажучи: 
[Number] 24 [Number] Звернися до громади, говорячи їй: Відступіть довкола від громади Коре! 
[Number] 25 [Number] Тож Мойсей устав і пішов до Датана та Авірона; разом з ним пішли всі ізраїльські старійшини. 
[Number] 26 [Number] І він промовив до громади, кажучи: Відійдіть від наметів цих непоступливих людей і не доторкайтеся до всього, що їхнє, щоб ви не загинули за всі їхні гріхи! 
[Number] 27 [Number] І вони відступили від намету Коре довкола. А Датан і Авірон вийшли, і стали біля входів у свої намети, — і їхні дружини, і їхні діти, і їхні домашні. 
[Number] 28 [Number] А Мойсей сказав: З того дізнаєтеся, що Господь послав мене робити всі ці справи, що я не від себе самого дію: 
[Number] 29 [Number] якщо вони помруть такою смертю, як у всіх людей, — коли відійдуть так само, як відходять усі люди, — тоді Господь не посилав мене. 
[Number] 30 [Number] Але якщо Господь засвідчить ознакою, і земля, розкривши свої вуста, поглине їх та їхнє майно, і їхні намети, і все, що їм належить, і вони живими зійдуть до аду, тоді пізнаєте, що ці люди викликали гнів Господа. 
[Number] 31 [Number] Коли він перестав говорити всі ці слова, то під ними розступилася земля. 
[Number] 32 [Number] І земля розкрилася і поглинула їх та їхнє майно й усіх людей, які були з Коре, і їхню худобу. 
[Number] 33 [Number] І вони та все те, що їхнє, зійшли живими до аду, і покрила їх земля, і вони пропали з-посеред громади. 
[Number] 34 [Number] А весь Ізраїль, ті, що довкола, втікали від їхнього голосу, бо говорили: Щоб часом і нас не поглинула земля! 
[Number] 35 [Number] І вийшов від Господа вогонь і пожер тих двісті п’ятдесят чоловіків, які приносили ладан.