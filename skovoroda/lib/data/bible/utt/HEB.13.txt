
[Number] 1 [Number]  Нехай утверджується братолюбність!
[Enter]
[Number] 2 [Number]  Не забувайте гостинності, бо завдяки їй деякі, не відаючи, гостинно прийняли ангелів.
[Enter]
[Number] 3 [Number]  Пам’ятайте про в’язнів, наче з ними ув’язнені, — про тих, які страждають, бо й ви самі перебуваєте в тілі.
[Enter]
[Number] 4 [Number]  Шлюб у всіх нехай буде у великій пошані, і ложе незаплямоване, а розпусників і перелюбників судитиме Бог.
[Enter]
[Number] 5 [Number]  У поведінці будьте не грошолюбні, задоволені тим, що маєте. Бо Він сказав: Я тебе не покину і не відступлю від тебе!
[Enter]
[Number] 6 [Number]  Тому ми відважуємося говорити: Господь — мені помічник, тож я не боятимусь. Що зробить мені людина?
[Enter]
[Number] 7 [Number]  Згадуйте ваших наставників, які проповідували вам Боже Слово, і, дивлячись на кінець їхнього життя, наслідуйте їхню віру.
[Enter]
[Number] 8 [Number]  Ісус Христос учора, сьогодні й навіки Той Самий!
[Enter]
[Number] 9 [Number]  Не піддавайтеся різним чужим ученням. Адже добре підкріпляти серця благодаттю, а не стравами, від чого не отримали користі ті, які так живуть.
[Enter]
[Number] 10 [Number]  Маємо жертовника, з якого не мають права їсти ті, які служать наметові.
[Enter]
[Number] 11 [Number]  Адже тіла тих тварин, кров яких за гріх первосвященик вносить до Святого, спалюються поза табором.
[Enter]
[Number] 12 [Number]  Тому й Ісус, щоб освятити народ Своєю кров’ю, постраждав поза брамою.
[Enter]
[Number] 13 [Number]  Тож виходьмо до Нього поза табір, несучи Його наругу,
[Enter]
[Number] 14 [Number]  бо ми не маємо тут постійного міста, але шукаємо майбутнього.
[Enter]
[Number] 15 [Number]  Отже, через Нього завжди приносьмо жертву хвали Богові, тобто плід уст, що прославляють Його Ім’я.
[Enter]
[Number] 16 [Number]  Не забувайте про доброчинність і спілкування, бо такі жертви до вподоби Богові.
[Enter]
[Number] 17 [Number]  Слухайтеся ваших наставників, підкоряйтеся їм, тому що вони дбають про ваші душі, оскільки мають дати звіт. Хай же вони роблять це з радістю, а не з зітханням, адже це для вас не корисне.
[Enter]
[Number] 18 [Number]  Моліться за нас, бо ми переконані, що маємо добре сумління, у всьому бажаючи поводитися чесно.
[Enter]
[Number] 19 [Number]  Особливо ж прошу робити це, щоб я швидше був повернений вам.
[Enter]
[Number] 20 [Number]  А Бог миру, Який кров’ю вічного Завіту підняв з мертвих Великого Пастиря овець — Господа нашого Ісуса,
[Enter]
[Number] 21 [Number]  нехай удосконалить вас у всякому доброму ділі, аби виконати Його волю, здійснюючи у вас все, що Йому до вподоби, — через Ісуса Христа, Якому слава навіки-віків! Амінь.
[Enter]
[Enter]
[Number] 22 [Number]  Прошу вас, брати: прийміть слова втіхи. Адже я, стисло написавши, послав вам.
[Enter]
[Number] 23 [Number]  Знайте, що наш брат Тимофій звільнений, — і я разом з ним; якщо він незабаром прийде, то я вас побачу.
[Enter]
[Number] 24 [Number]  Вітайте всіх ваших наставників та всіх святих. Вітають вас ті, хто в Італії.
[Enter]
[Number] 25 [Number]  Благодать з усіма вами! [Амінь].