
[Number] 1 [Number] Тож пішов Аврам з Єгипту в пустелю, — він сам, його дружина й усе, що його, а разом з ним і Лот. 
[Number] 2 [Number] Аврам був дуже багатим на худобу і на срібло та золото. 
[Number] 3 [Number] І прибув туди, звідки прийшов, — до Бетелю в пустелю, на місце, де раніше стояв його намет, — між Бетелем і Анґеєм, — 
[Number] 4 [Number] до місцевості, де перед тим спорудив жертовник, і там Аврам прикликав Ім’я Господа. 
[Number] 5 [Number] І Лот, який ішов з Аврамом, мав овець, волів і намети. 
[Number] 6 [Number] І не вміщала їх земля, щоб жили разом, оскільки їхнє майно було велике, тож не могли жити разом. 
[Number] 7 [Number] І зчинилася бійка між пастухами худоби Аврама і між пастухами худоби Лота. А жили тоді на цій землі ханаанці та ферезейці.
[Enter]
[Number] 8 [Number] Тоді Аврам сказав Лотові: Хай не буде незгоди між мною і тобою, між моїми пастухами й твоїми пастухами, адже ми — близькі родичі. 
[Number] 9 [Number] Хіба ж не вся земля перед тобою? Відділися від мене. Якщо ти — ліворуч, то я — праворуч; якщо ж ти — праворуч, то я — ліворуч. 
[Number] 10 [Number] Лот, підвівши свої очі, побачив усю Йорданську околицю, що вся вона, перед тим, як Бог знищив Содом та Гоморру, була зрошена водою, як Божий рай, як Єгипетська земля, — та околиця, що на підході до Сиґора! 
[Number] 11 [Number] І обрав собі Лот усю Йорданську околицю. Тож помандрував Лот зі сходу, і вони розлучилися один з одним. 
[Number] 12 [Number] Аврам оселився в землі Ханаанській, а Лот оселився в місті, в околицях, і замешкав у Содомі. 
[Number] 13 [Number] Люди, які жили в Содомі, були дуже лихими та грішними перед Богом.
[Enter]
[Number] 14 [Number] І сказав Бог Аврамові після того, як Лот відділився від нього: Підведи свої очі й поглянь з того місця, де ти є тепер, на північ і південь, на схід і на захід. 
[Number] 15 [Number] Бо всю землю, яку ти бачиш, Я навіки дам її тобі й твоєму потомству. 
[Number] 16 [Number] І зроблю твоє потомство, як пісок землі, — якщо хтось зможе перерахувати піщинки землі, то й твоє потомство буде пораховане. 
[Number] 17 [Number] Уставши, пройдися по землі, пройди її в довжину і в ширину, бо Я дам її тобі. 
[Number] 18 [Number] Згорнувши намети, Аврам пішов і оселився біля мамврійського дуба, який був у Хевроні, і збудував там жертовник Господу.