
[Number] 1 [Number] І сталося, що через два роки часу фараон побачив сон. Здавалося йому, що він стоїть біля ріки, 
[Number] 2 [Number] і ось, наче з ріки вийшло сім корів, гарних на вигляд і добірних тілом, і паслися в очереті. 
[Number] 3 [Number] А слідом за ними вийшли з ріки інших сім корів — жалюгідні на вигляд і виснажені тілом — і паслися з коровами на березі ріки. 
[Number] 4 [Number] І сім жалюгідних та виснажених тілом корів з’їли сімох добірних, гарних на вигляд корів. І фараон прокинувся. 
[Number] 5 [Number] І вдруге побачив сон: ось сім колосків виростали з одного стебла — добірні й гарні; 
[Number] 6 [Number] аж ось інших сім колосків — тонких та спалених суховієм — виросли після них; 
[Number] 7 [Number] і сім тонких та спалених суховієм колосків поглинули сім добірних, повних колосків. Фараон прокинувся — то був сон.
[Enter]
[Number] 8 [Number] А вранці сталося таке: його душа стривожилася, і він послав, щоби покликали всіх віщунів Єгипту і всіх його мудреців. Фараон розповів їм сон, але не було нікого, хто б його міг пояснити фараонові. 
[Number] 9 [Number] Та до фараона звернувся головний виночерпій, кажучи: Я пригадую собі сьогодні свій гріх. 
[Number] 10 [Number] Якось фараон розгнівався на своїх слуг і вкинув нас до в’язниці в тюрмі начальника в’язниці, — мене та головного пекаря. 
[Number] 11 [Number] Однієї ночі ми бачили сон, я і він, — кожний бачив свій власний сон. 
[Number] 12 [Number] Був же там з нами молодий єврей, раб начальника в’язниці, і ми розповіли сни йому, а він їх нам пояснив. 
[Number] 13 [Number] І сталося: так, як нам пояснив, — отак і збулося: мене відновили на моїй посаді, а того повісили.
[Enter]
[Number] 14 [Number] Тоді фараон послав покликати Йосифа, і його вивели з в’язниці. Його підстригли, змінили його одяг, і він пішов до фараона. 
[Number] 15 [Number] А фараон сказав Йосифові: Я бачив сон і немає нікого, хто би його міг пояснити. Та я чув, що про тебе кажуть, ніби ти, почувши сни, можеш їх пояснити. 
[Number] 16 [Number] У відповідь Йосиф сказав фараонові: Без Бога не сповіститься фараонові спасіння. 
[Number] 17 [Number] А фараон промовив до Йосифа, кажучи: У моєму сні мені здалося, що я стояв на березі ріки, 
[Number] 18 [Number] і наче з ріки вийшло сім корів, гарних на вигляд і добірних тілом, і паслися в очереті. 
[Number] 19 [Number] Аж ось за ними вийшли з ріки інших сім корів — нещасних і жалюгідних на вигляд та виснажених тілом, — гірших за них я не бачив в усій Єгипетській землі. 
[Number] 20 [Number] І сім жалюгідних і худих корів з’їли сімох перших — гарних і добірних корів. 
[Number] 21 [Number] І попали ті в їхнє черево, але не було помітно, що потрапили в їхнє черево, бо вигляд у них залишився таким жалюгідним, як і на початку. Я прокинувся — та згодом заснув. 
[Number] 22 [Number] І знову побачив я у своєму сні, наче сім колосків виросли з одного стебла — повні та гарні. 
[Number] 23 [Number] А після них виросли інші сім колосків, тонкі та спалені суховієм. 
[Number] 24 [Number] І сім тонких та спалених суховієм колосків поглинули сім гарних та повних колосків. Отже, я розповів сон віщунам — та не було нікого, хто пояснив би його мені.
[Enter]
[Number] 25 [Number] І сказав Йосиф фараонові: сон фараона — один. Бог показав фараонові те, що Він чинить. 
[Number] 26 [Number] Сім гарних корів — це сім років, і сім гарних колосків — також сім років. Сон фараона — один. 
[Number] 27 [Number] І сім худих корів, які виходили після них, — є сім років, і сім тонких та спалених суховієм колосків — це сім років голоду. 
[Number] 28 [Number] Це саме те, про що я сказав фараонові: Бог показав фараонові те, що Він чинить. 
[Number] 29 [Number] Ось надходять сім років великого достатку в усій Єгипетській землі. 
[Number] 30 [Number] А після цього настане сім років голоду, і в усій Єгипетській землі забудуть про достаток, і голод спустошить землю. 
[Number] 31 [Number] І не буде видно достатку на землі через голод, що настане після цього, бо він буде дуже тяжкий. 
[Number] 32 [Number] А повторився сон фараонові двічі тому, що неодмінно здійсниться сказане Богом, і Бог не забариться з його виконанням. 
[Number] 33 [Number] Тому підшукай тепер мудрого й розумного чоловіка і постав його над Єгипетською землею. 
[Number] 34 [Number] Тож нехай так зробить фараон: нехай настановить на землі місцевих правителів, і хай збирають п’яту частину всього врожаю на Єгипетській землі за сім років достатку, 
[Number] 35 [Number] і хай зберуть усі запаси їжі за цих сім сприятливих років, що надходять; нехай буде зібране зерно в розпорядження фараона. І ці запаси їжі хай зберігаються в містах. 
[Number] 36 [Number] І буде зроблено запас їжі в краю на сім років голоду, які настануть у Єгипетській землі, і не загине край від голоду.
[Enter]
[Number] 37 [Number] Сподобалися ці слова фараонові й усім його слугам. 
[Number] 38 [Number] І фараон сказав усім своїм слугам: Чи знайдемо таку людину, яка має в собі Божого Духа? 
[Number] 39 [Number] Тож фараон сказав Йосифові: Оскільки Бог показав усе це тобі, то немає людини мудрішої та розумнішої за тебе. 
[Number] 40 [Number] Ти будеш над моїм домом, і слів твоїх уст буде слухатися весь мій народ. Тільки престолом я буду вищий за тебе. 
[Number] 41 [Number] Ось, сьогодні, — сказав фараон Йосифові, — ставлю тебе над усією Єгипетською землею. 
[Number] 42 [Number] І, знявши перстень зі своєї руки, фараон заклав його Йосифові на руку й одягнув його в червоний одяг, а золотий ланцюжок одягнув йому на шию. 
[Number] 43 [Number] Він посадив його на свою другу колісницю, а вісник виголошував перед ним; і він поставив його над усією Єгипетською землею. 
[Number] 44 [Number] І сказав фараон Йосифові: Я — фараон! Без тебе н��хто не поворухне своєю рукою в усій Єгипетській землі. 
[Number] 45 [Number] І дав фараон Йосифові ім’я Псонтомфаних, а за дружину дав йому Асенету, дочку Петефрія, жерця міста Сонця. 
[Number] 46 [Number] Йосифові ж було тридцять років, коли постав перед фараоном, царем Єгипту. Відійшов же Йосиф від присутності фараона і пройшов усю Єгипетську землю.
[Enter]
[Number] 47 [Number] І впродовж семи років достатку земля давала щедро родила; 
[Number] 48 [Number] і Йосиф зібрав усі запаси їжі за сім років, коли був достаток у Єгипетському краю, і склав припаси в містах; у кожному місті він склав запаси полів, які були довкола нього. 
[Number] 49 [Number] І зібрав Йосиф зерна — як морського піску: так багато, що не можна було порахувати, бо не було числа.
[Enter]
[Number] 50 [Number] До того, як настали сім років голоду, у Йосифа було двоє синів, яких народила йому Асенет — дочка Пентефрія, жерця міста Сонця. 
[Number] 51 [Number] Первенцеві Йосиф дав ім’я Манасія, бо сказав: Бог дав мені забути весь мій біль і все, що пов’язане з моїм батьком. 
[Number] 52 [Number] Ім’я ж другому дав Єфрем, бо сказав: Розмножив мене Бог у землі моєї недолі.
[Enter]
[Number] 53 [Number] Та сім років достатку, що були в Єгипетській землі, минули 
[Number] 54 [Number] і почалися сім років голоду — як і казав Йосиф. І настав голод по всьому краю, а в усій Єгипетській землі був хліб. 
[Number] 55 [Number] Та почався голод і по всій Єгипетській землі, тож народ заволав до фараона про хліб. А фараон сказав усім єгиптянам: Ідіть до Йосипа, і що лише скаже вам, — зробіть. 
[Number] 56 [Number] І голод був по всій землі. А Йосип відчинив усі зерносховища і продавав усім єгиптянам; 
[Number] 57 [Number] і з усіх країн поприходили до Єгипту купувати в Йосипа, бо голод запанував по всій землі.