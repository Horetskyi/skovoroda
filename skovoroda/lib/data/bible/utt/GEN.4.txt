
[Number] 1 [Number] Адам пізнав Єву, свою жінку, тож вона завагітніла й народила Каїна. І сказала: Набула я людину завдяки Богові. 
[Number] 2 [Number] Далі народила його брата Авеля. Авель став пастухом овець, а Каїн був землеробом.
[Enter]
[Number] 3 [Number] Через якийсь час трапилося, що Каїн приніс жертву Господу з плодів землі, 
[Number] 4 [Number] і Авель, — також і він приніс зі своїх первородних овець та з їхнього жиру. І Бог споглянув на Авеля та на його дари, 
[Number] 5 [Number] а на Каїна і на його жертви не звернув уваги. Тож Каїн дуже засмутився і спохмурнів на обличчі. 
[Number] 6 [Number] І сказав Господь Бог Каїнові: Чому став ти сумний, і чому твоє обличчя спохмурніло? 
[Number] 7 [Number] Якщо ти правильно приніс, але не розділив правильно, то хіба ти не вчинив гріх? Заспокойся. До тебе він звертатиметься, але ти над ним пануватимеш.
[Enter]
[Number] 8 [Number] І сказав Каїн своєму братові Авелю: Ходімо в поле. І сталося, коли вони були в полі, то Каїн напав на свого брата Авеля та вбив його. 
[Number] 9 [Number] І Бог запитав Каїна: Де Авель, твій брат? Він же відповів: Не знаю; хіба ж я сторож свого брата? 
[Number] 10 [Number] І сказав Бог: Що ти зробив? Голос крові твого брата волає до Мене із землі. 
[Number] 11 [Number] І тепер проклятий ти від землі, яка відкрила свої уста, щоби прийняти кров твого брата з твоєї руки. 
[Number] 12 [Number] Коли оброблятимеш землю, вона не прикладе своєї сили, щоб дати тобі. Будеш стогнати і тремтіти на землі. 
[Number] 13 [Number] І сказав Каїн Господу: Надто велика моя провина, щоби простити мені; 
[Number] 14 [Number] якщо сьогодні Ти проганяєш мене з поверхні землі, то сховаюся від Твого обличчя і буду стогнати й тремтіти на землі; і станеться, що кожний, хто мене зустріне, — той мене вб’є. 
[Number] 15 [Number] Та Господь Бог йому сказав: Не так! Кожному, хто вб’є Каїна, відомститься в сім разів. І поклав Господь Бог знак на Каїнові, щоб не вбив його всякий, хто його зустріне. 
[Number] 16 [Number] Тож відійшов Каїн від Божого обличчя й оселився в землі Наїд, напроти Едему.
[Enter]
[Number] 17 [Number] І пізнав Каїн свою жінку, вона зачала й народила Еноха. Тож Каїн збудував місто і назвав місто іменем свого сина: Енох. 
[Number] 18 [Number] В Еноха народився Гаїдад, а Гаїдад породив Маїіла; Маїіл породив Матусала, а Матусал породив Ламеха. 
[Number] 19 [Number] І взяв собі Ламех дві жінки: ім’я однієї — Ада, а ім’я другої — Селла. 
[Number] 20 [Number] Ада народила Йовела: він був батьком тих, хто живе в наметах і розводить худобу. 
[Number] 21 [Number] А ім’я його брата — Ювал: він був тим, хто винайшов псалтир і гусла. 
[Number] 22 [Number] Селла ж — та народила Товела, який був ковалем, він кував мідь і залізо. А сестра Товела — Ноема. 
[Number] 23 [Number] Якось Ламех сказав своїм жінкам: Адо і Селло, послухайте мого голосу! Жінки Ламеха, зважте на мої слова: адже я вбив чоловіка за свою рану, — молодика за свою рану: 
[Number] 24 [Number] коли за Каїна відомститься в сім разів, то за Ламеха — у сімдесят разів по сім.
[Enter]
[Number] 25 [Number] Адам пізнав свою жінку Єву, вона зачала й народила сина, і дала йому ім’я Сит, промовляючи: ��ог воскресив мені іншого нащадка замість Авеля, якого вбив Каїн. 
[Number] 26 [Number] А в Сита народився син, і він дав йому ім’я Енос. Він надіявся прикликати Ім’я Господа Бога.