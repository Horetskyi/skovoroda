
[Number] 1 [Number] Я — цвіт рівнини, лілея долин. 
[Number] 2 [Number] Як лілея посеред тернини, так моя подруга серед дочок.
[Enter]
[Number] 3 [Number] Як яблуня між деревами лісу, так мій коханий серед синів. Я забажала його тіні і сіла, і його плід — солодкий у моєму горлі. 
[Number] 4 [Number] Приведіть мене до дому вина, виставте наді мною знак любові. 
[Number] 5 [Number] Скріпіть мене миром, обкладіть мене яблуками, бо я зранена любов’ю. 
[Number] 6 [Number] Його лівиця — під моєю головою, а його правиця мене обійматиме. 
[Number] 7 [Number] Я благала вас, дочки Єрусалима, силами і міццю поля, щоб ви не підняли і не розбудили любов, доки не забажає. 
[Number] 8 [Number] Голос мого коханого… Ось він приходить і скаче по горах, перескакуючи через пагорби. 
[Number] 9 [Number] Мій коханий подібний до сарни чи молодого оленя на горах Ветиля. Ось він став за нашим муром, дивлячись крізь вікна, виглядаючи крізь мереживо.
[Enter]
[Number] 10 [Number] Мій коханий мені відповідає і каже: Встань, іди, моя подруго, моя красуне, моя голубко, 
[Number] 11 [Number] бо ось зима минула, дощ пройшов, пішов собі, 
[Number] 12 [Number] квіти з’явилися на землі, настав час обрізати дерева, у нашій землі чути голос горлиці, 
[Number] 13 [Number] смоківниця вродила свій плід, виноградники квітнуть, видали запах. Устань, іди, моя подруго, моя красуне, моя голубко, 
[Number] 14 [Number] і йди, ти, моя голубко, до кам’яного сховища поблизу стіни, покажи мені твій вигляд і дай мені почути твій голос, бо твій голос солодкий, і твій вигляд прекрасний.
[Enter]
[Number] 15 [Number] Переловіть нам малих лисів, які нищать виноградники, а наші виноградники квітнуть. 
[Number] 16 [Number] Мій коханий — для мене, і я — для нього, він пасе між лілеями, 
[Number] 17 [Number] доки ще дихає день і пересуваються тіні. Повернися, мій коханий, ти уподібнися до сарни чи молодого оленя на вижолоблених горах.