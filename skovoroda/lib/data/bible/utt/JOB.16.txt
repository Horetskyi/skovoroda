
[Number] 1 [Number] Підхопивши, Йов промовив: 
[Number] 2 [Number] Я чув багато такого. Усі потішники зла. 
[Number] 3 [Number] Бо що ж? Хіба є чин словам духа? Чи щось тобі перешкодить, щоб відповісти? 
[Number] 4 [Number] І я скажу так, як ви: Хіба ваша душа лежить замість моєї? Тоді я наскочив би на вас словами, покивав би головою на вас. 
[Number] 5 [Number] Тож нехай буде сила в моїх устах, не спиню рух губ. 
[Number] 6 [Number] Бо якщо говоритиму, не роз’ятрю рани. Коли ж помовчу, хіба менше буду зранений? 
[Number] 7 [Number] Тепер Він мене зробив втомленим, нерозумним, зігнилим; 
[Number] 8 [Number] і Ти мене схопив, на свідчення стала і піднялася проти мене моя неправда, мені в обличчя відповіла. 
[Number] 9 [Number] Охоплений гнівом, Він скинув мене, заскреготав на мене зубами, списи Його розбійників попали в мене. 
[Number] 10 [Number] Він прибив стрілами очей, гострим поглядом уразив мене в обличчя, разом набігли на мене. 
[Number] 11 [Number] Бо Господь віддав мене в руки неправедного, і на безбожних покинув мене. 
[Number] 12 [Number] Розбив мене, коли я був у мирі, схопивши мене за чуб, вирвав волосся, поставив мене, неначе сторожа. 
[Number] 13 [Number] Оточили мене списами, кидаючи на мої нирки без пощади, пролили на землю мою жовч. 
[Number] 14 [Number] Повалили мене — падіння за падінням, накинулися на мене сильні. 
[Number] 15 [Number] Я пришив мішковину до моєї шкіри, а моя сила погасла в землі. 
[Number] 16 [Number] Моє нутро згоріло від плачу, а на моїх повіках — тінь. 
[Number] 17 [Number] У моїх руках не було ж нічого неправедного, а молитва моя була чистою. 
[Number] 18 [Number] Земле, не покрий крові мого тіла, і хай не буде місця моєму крикові. 
[Number] 19 [Number] І ось тепер на небі мій свідок, і мій заступник — на висотах. 
[Number] 20 [Number] Нехай долине моє благання до Господа, нехай же перед Ним сльозить моє око. 
[Number] 21 [Number] Нехай буде оборона людині перед Господом, а синові людському — перед своїм ближнім. 
[Number] 22 [Number] Пройшли лічені роки, і я піду дорогою, якою не повернуся.