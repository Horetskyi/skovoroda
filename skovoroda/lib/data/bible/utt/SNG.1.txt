
[Number] 1 [Number] Пісня пісень, яка складена Соломоном. 
[Number] 2 [Number] Нехай мене поцілує поцілунком своїх уст, бо твої груди кращі за вино, 
[Number] 3 [Number] і запашність твого мира понад усі аромати, твоє ім’я — пролите миро. Через це дівчата тебе полюбили, 
[Number] 4 [Number] притягнули тебе, — ми побіжимо за тобою за запахом твого мира. Цар мене привів до своєї світлиці. Давай будемо радіти і веселитися тобою, полюбимо твої груди понад вино. Праведність тебе полюбила.
[Enter]
[Number] 5 [Number] Я — чорнява і красива, дочки Єрусалима, як і поселення Кидару, як кожухи Соломона. 
[Number] 6 [Number] Не дивіться на мене, що я — смаглява, бо сонце до мене поставилося з погордою. Сини моєї матері сперечалися зі мною, вони мене поставили сторожкою у виноградниках, а свого виноградника я не оберегла. 
[Number] 7 [Number] Сповісти мені, ти, кого полюбила моя душа, де пасеш, де спочиваєш у полудень, щоб я не стала, як та, котра покривається наміткою біля стад твоїх друзів.
[Enter]
[Number] 8 [Number] Якщо себе не знаєш, красуне між жінками, ти вирушай по слідах отар і паси твоїх козенят біля поселень пастухів. 
[Number] 9 [Number] Моя подруго, я тебе вподібнив до мого коня, який в колісницях фараона. 
[Number] 10 [Number] Які гарні твої щоки, — немов горлиці, а твоя шия, як намисто. 
[Number] 11 [Number] Зробимо для тебе золоті фігурки зі срібними цятками.
[Enter]
[Number] 12 [Number] Поки цар за своїм столом, мій нард видав свій запах. 
[Number] 13 [Number] Мій коханий для мене — в’язанка стакту, він умостився між моїми грудьми. 
[Number] 14 [Number] Мій коханий для мене — кіпрійське гроно у виноградниках Енґадда.
[Enter]
[Number] 15 [Number] Ось ти красива, моя подруго, ось ти вродлива, твої очі голубині.
[Enter]
[Number] 16 [Number] Ось ти красивий, мій коханий, і красень. Біля нашого ліжка — тінь, 
[Number] 17 [Number] балки наших домів кедрові, наша стеля — з кипарису.