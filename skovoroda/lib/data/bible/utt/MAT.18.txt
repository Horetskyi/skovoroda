
[Number] 1 [Number]   На той час підійшли до Ісуса учні й кажуть: То хто найбільший у Царстві Небесному?
[Enter]
[Number] 2 [Number] [Ісус] покликав дитину, поставив її серед них
[Enter]
[Number] 3 [Number]  і сказав: Запевняю вас: якщо не навернетеся і не станете, як діти, не ввійдете в Царство Небесне.
[Enter]
[Number] 4 [Number] Отже, хто умалиться, як ця дитина, той буде найбільшим у Царстві Небесному.
[Enter]
[Number] 5 [Number]  Хто приймає таку дитину в Моє Ім’я, той Мене приймає.
[Enter]
[Number] 6 [Number]   А хто спокусить одного із цих малих, які вірять у Мене, тому краще повісити млинове жорно на шию і втопити в морській глибині.
[Enter]
[Number] 7 [Number]  Горе світові від спокус, бо повинні прийти спокуси; однак горе тій людині, через яку спокуси приходять.
[Enter]
[Number] 8 [Number]  Коли твоя рука або нога тебе спокушає, відрубай її і кинь геть від себе; краще тобі ввійти в життя кульгавим або кволим, ніж, маючи дві руки та дві ноги, бути вкинутим у вогонь вічний.
[Enter]
[Number] 9 [Number]  Коли твоє око тебе спокушає, вийми його й кинь від себе; краще тобі однооким увійти в життя, ніж, маючи два ока, бути вкинутим у вогняну геєну.
[Enter]
[Number] 10 [Number]  Стережіться, щоб ви не погордували жодним із цих малих, бо кажу вам, що їхні ангели на небі повсякчас бачать обличчя Мого Небесного Отця.
[Enter]
[Number] 11 [Number] [Адже Син Людський прийшов знайти і спасти те, що загинуло].
[Enter]
[Enter]
[Number] 12 [Number]   Як ви вважаєте? Коли в якогось чоловіка буде сто овець і одна з них заблукає, чи не покине він дев’яносто дев’ять у горах і не піде шукати заблудлої?
[Enter]
[Number] 13 [Number] І коли станеться, що знайде її, запевняю вас, що радітиме нею більше, ніж дев’яноста дев’ятьма, які не заблукали.
[Enter]
[Number] 14 [Number] Так само немає бажання в Отця вашого Небесного, щоби загинув один із цих малих.
[Enter]
[Enter]
[Number] 15 [Number]  Якщо згрішить твій брат проти тебе, піди й докори йому віч-на-віч. Коли послухає тебе, ти придбав свого брата,
[Enter]
[Number] 16 [Number]  а коли не послухає, візьми із собою ще одного або двох, щоб устами двох або трьох свідків підтвердилося кожне слово;
[Enter]
[Number] 17 [Number]  коли не послухає їх, скажи Церкві, а коли й Церкви не послухає, нехай буде тобі як язичник і митник.
[Enter]
[Number] 18 [Number]  Запевняю вас: усе те, що зв’яжете на землі, буде зв’язане на небі; і все те, що розв’яжете на землі, буде розв’язане на небі.
[Enter]
[Number] 19 [Number]  Знову запевняю вас: коли двоє з вас на землі погодяться просити про будь-яку річ, яку лише просять, буде їм дано від Мого Отця Небесного.
[Enter]
[Number] 20 [Number]  Адже де двоє або троє зберуться в Ім’я Моє, там і Я серед них!
[Enter]
[Number] 21 [Number]  Тоді, підійшовши до Нього, Петро сказав: Господи, якщо згрішить мій брат проти мене, чи маю йому прощати до семи разів?
[Enter]
[Number] 22 [Number]  Відповів йому Ісус: Не кажу тобі до семи разів, але до сімдесяти разів по сім.
[Enter]
[Enter]
[Number] 23 [Number]  Тож Царство Небесне подібне до чоловіка-царя, який хотів розрахуватися зі своїми рабами.
[Enter]
[Number] 24 [Number] Коли почав він розраховуватися, привели до нього одного, котрий був винен десять тисяч талантів.
[Enter]
[Number] 25 [Number] А як той не мав чим віддати, пан наказав продати його, жінку, дітей і все, що має, і віддати борг.
[Enter]
[Number] 26 [Number] Тоді раб, упавши ниць, кланявся йому й благав: Потерпи ще мені — і все тобі віддам.
[Enter]
[Number] 27 [Number]  І пан того раба, змилосердившись, відпустив його, а борг йому простив.
[Enter]
[Number] 28 [Number]  Коли вийшов той раб, він зустрів іншого раба, який був винен йому сто динаріїв, схопив його, почав душити, проказуючи: Віддай те, що винен!
[Enter]
[Number] 29 [Number] А той другий раб, упавши, благав його, кажучи: Потерпи мені, я все тобі віддам.
[Enter]
[Number] 30 [Number] Він же не забажав і вкинув його до в’язниці, доки не віддасть борг.
[Enter]
[Number] 31 [Number] Побачивши, що сталося, інші раби дуже засмутилися, пішли й розповіли своєму панові про все, що трапилося.
[Enter]
[Number] 32 [Number]  Тоді його пан покликав його та каже йому: Лукавий рабе, весь той борг я тобі простив, бо ти вблагав мене.
[Enter]
[Number] 33 [Number]  Хіба не слід і тобі було змилосердитися над своїм співрабом, як я змилосердився над тобою?
[Enter]
[Number] 34 [Number]  І його пан, розгнівавшись, передав його катам, доки не віддасть увесь борг.
[Enter]
[Number] 35 [Number]  Так і Мій Отець Небесний чинитиме з вами, якщо не простите від вашого серця кожний братові своєму [його переступів].