(на текст: "[Italic]пам’ятай свій кінець, то й не будеш согрішати[Italic]". Сірах⁸⁰. "[Italic]Є шлях, що здається бути правим, але веде він у пекло[Italic]"⁸¹) [Center]

[MainSection]
Пусти в далечінь погляд твій і промені розуму
І пригадуй свій послідній конець.
В яку ціль попаде стріла усіх твоїх діл? 
Дивлючися на край усіх своїх бажань, скажи – 
На чому ти поставив свій дім?
Якщо на камені – буде твій дім цілий;
Якщо на піску стали твої хороми –
Підійметься вихор від лиця землі й розмете.

Всяка плоть пісок є. Остогидне тобі
Вся мирська слава і вся його сласть.
Возлюби стежку вузеньку, тікай від широкого, усім спільного шляху⁸²;
Нехай твоя часть буде з Давидом⁸³.
Коли треба вертатися до Сіону⁸⁴, 
То по що ж тобі виміряти всі стежки?
Небезпечний є шлях до Єрихону⁸⁵.
Живи краще в граді, що всім нам є мати.

Коли ж таки пішов ти у ту дорогу –
Моли Бога, щоб скорше скінчити путь,
Бо коли вже зійдеш у глибоку безодню,
То там, у злах, вже безсилий наш розум.
О Ти, що Твій дух все той же
І число Твоїх літ усе те ж!
Побори в нас розбійничі духи!
Нехай твоя буря порве сітку!
[MainSection]
