
[Number] 1 [Number] Якщо хтось візьме дружину і співжитиме з нею, але станеться так, що вона не знайде в нього милості, бо він виявить у ній якусь негожу річ, то нехай він напише їй лист про розлучення, дасть їй у руки й відішле її зі свого дому, 
[Number] 2 [Number] і вона, пішовши, зможе стати дружиною іншого чоловіка. 
[Number] 3 [Number] А якщо той останній чоловік зненавидить її, напише їй лист про розлучення, дасть їй у руки й відішле її зі свого дому, або якщо той останній чоловік, який узяв її собі за дружину, помре, 
[Number] 4 [Number] то попередній чоловік, який відіслав її, не зможе, повернувшись, узяти її собі за дружину після того, як вона була осквернена, бо це гидота перед Господом, твоїм Богом, — тож не оскверняйте землю, яку Господь, твій Бог, дає тобі в спадщину. 
[Number] 5 [Number] Якщо хтось недавно одружився, то хай він не йде на війну, і хай на нього не буде накладено ніякої справи. Нехай він один рік залишається вільним у своєму домі й тішить свою дружину, яку взяв. 
[Number] 6 [Number] Не бери в заставу жорен, ані верхнього жорнового каменя, бо такий бере в заставу душу. 
[Number] 7 [Number] Якщо буде спійманий якийсь чоловік, що викраде якусь душу зі своїх братів, ізраїльських синів, і, поневоливши, продасть його, то нехай такий злодій помре, — і так викорениш зло з-посеред вас самих. 
[Number] 8 [Number] Остерігайся ураження проказою; ретельно пильнуйте, щоб діяти в повній відповідності із законом, який вам сповістять священики-левіти; пильнуйте, щоб чинити так, як я вам повелів. 
[Number] 9 [Number] Пам’ятай, що вчинив Господь Бог з Маріам у дорозі, коли ви виходили з Єгипту. 
[Number] 10 [Number] Якщо у твого ближнього буде борг, будь-який борг, то не входь у його дім, щоб взяти заставу; 
[Number] 11 [Number] стій назовні, а чоловік, в якого буде борг перед тобою, нехай винесе тобі заставу назовні. 
[Number] 12 [Number] Якщо ж той чоловік бідний, то не лягай спати з його заставою; 
[Number] 13 [Number] обов’язково поверни його заставу при заході сонця, — і він ляже спати у своєму одязі й благословлятиме тебе, а тобі це буде зараховано перед Господом, твоїм Богом, як діло милосердя. 
[Number] 14 [Number] Не затримуй платні убогого й нужденного чи то з твоїх братів, чи то із захожих, які проживатимуть у твоїх містах. 
[Number] 15 [Number] Віддай йому його платню того самого дня, хай не зайде сонце раніше того, адже він — убогий і має на неї надію, — відтак він не заволає проти тебе до Господа, і на тобі не буде гріха. 
[Number] 16 [Number] Хай батьки не вмирають за дітей, і хай сини не вмирають за батьків. Кожний хай вмирає за свій власний гріх. 
[Number] 17 [Number] Не криви судом над захожим, сиротою і вдовою й не бери в заставу одягу вдови. 
[Number] 18 [Number] Пам’ятай, що ти був рабом у Єгипетській землі, та Господь, твій Бог, визволив тебе звідти. Через це я заповідаю тобі виконувати це слово. 
[Number] 19 [Number] Коли жатимеш на своєму полі жниво й забудеш на своєму полі снопа, то не повертайся взяти його, — нехай він буде для захожого, сироти й удови, щоб Господь, твій Бог, поблагословив тебе в усіх ділах твоїх рук. 
[Number] 20 [Number] Коли збиратимеш оливки, то не повертайся дозбирувати те, що залишиться після тебе, — нехай це буде для захожого, сироти й удови. Пам’ятай, що ти був рабом у Єгипетській землі. Через це я велю тобі виконувати це слово. 
[Number] 21 [Number] І коли збиратимеш урожай зі свого виноградника, то не дозбируй з нього те, що залишиться після тебе, — нехай це буде для захожого, сироти й удови. 
[Number] 22 [Number] Пам’ятай, що ти був рабом у Єгипетській землі. Тому я і заповідаю тобі виконувати це слово.