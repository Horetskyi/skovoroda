
[Number] 1 [Number]  Адже цей Мелхиседек, цар Салимський, священик Бога Всевишнього, зустрів Авраама, коли той повертався з бою із царями, і благословив його.
[Enter]
[Number] 2 [Number] Авраам же виділив йому десятину з усього; він, ім’я якого насамперед означає «цар праведності», потім вже «цар Салимський», тобто «цар миру», —
[Enter]
[Number] 3 [Number]  без батька, без матері, без родоводу, не має ані початку днів, ані кінця життя; він — подібний до Божого Сина — назавжди залишається священиком.
[Enter]
[Number] 4 [Number]  Бачите, який великий той, кому патріарх Авраам дав десятину з найкращої здобичі!
[Enter]
[Number] 5 [Number]  Ті з синів Левія, які одержують священство, мають заповідь за Законом: брати десятину від людей, тобто від своїх братів, хоч і вони з роду Авраама.
[Enter]
[Number] 6 [Number] А той, хто не був з їхнього роду, взяв десятину від Авраама і поблагословив того, котрий мав обітниці.
[Enter]
[Number] 7 [Number]  Без жодного заперечення: менше благословляється більшим.
[Enter]
[Number] 8 [Number] Отже, тут десятини одержують смертні люди, а там — Той, про кого засвідчено, що Він живий.
[Enter]
[Number] 9 [Number] Тож, так би мовити, і Левій, який бере десятини, дав через Авраама десятину,
[Enter]
[Number] 10 [Number]  оскільки він ще не народився від батька, коли його зустрів Мелхиседек.
[Enter]
[Number] 11 [Number]  Отже, якби досконалість була через левітське священство, адже через нього народ одержав Закон, то чому мав з’явитися ще інший Священик за чином Мелхиседека, а не названий за чином Аарона?
[Enter]
[Number] 12 [Number] Це тому, що зі зміною священства потрібно, щоби змінився і Закон.
[Enter]
[Number] 13 [Number] Адже Той, про Кого йде мова, належав до іншого племені, з якого ніхто не мав участі в жертовнику.
[Enter]
[Number] 14 [Number]  Бо ж відомо, що наш Господь походив від Юди, а про це плем’я Мойсей нічого не говорив щодо священства.
[Enter]
[Number] 15 [Number]  Це стає ще яснішим, коли за подобою Мелхиседека з’являється інший Священик,
[Enter]
[Number] 16 [Number] Який став таким не за Законом тілесної заповіді, а за силою незнищенного життя.
[Enter]
[Number] 17 [Number]  Тому що є свідчення: Ти — Священик навіки за чином Мелхиседека.
[Enter]
[Enter]
[Number] 18 [Number]  Отже, попередня заповідь скасовується через її немічність і некорисність,
[Enter]
[Number] 19 [Number]  бо Закон нічого не вдосконалив, тож нововведене — краща надія, якою ми наближаємося до Бога.
[Enter]
[Number] 20 [Number] І оскільки це не без клятви, бо ті стали священиками без клятви, —
[Enter]
[Number] 21 [Number]  Цей же — з клятвою Того, Хто до Нього каже: Поклявся Господь і не розкається, що Ти — Священик навіки [за чином Мелхиседека], —
[Enter]
[Number] 22 [Number]  то настільки й Ісус став запорукою кращого Завіту.
[Enter]
[Number] 23 [Number] Крім того, тих священиків було багато, оскільки смерть не давала залишатися їм,
[Enter]
[Number] 24 [Number]  а Цей, перебуваючи вічно, має священство нескінченне.
[Enter]
[Number] 25 [Number]  Тому, будучи завжди живим, Він може завжди спасати тих, хто приходить до Бога через Нього, аби заступатися за них.
[Enter]
[Number] 26 [Number]  Такого потрібно було нам Первосвященика: святого, невинного, непричетного до зла, відділеного від грішників, вищого за небо.
[Enter]
[Number] 27 [Number]  Він не має потреби щодня, як первосвященики, приносити жертви, — спочатку за Свої гріхи, а потім за гріхи народу, бо Він це зробив один раз, принісши Самого Себе.
[Enter]
[Number] 28 [Number]  Адже Закон велів наставляти первосвящениками людей, які мають немочі, а слово клятви, що після Закону, настановило навіки досконалого Сина.