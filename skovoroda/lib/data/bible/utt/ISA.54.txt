
[Number] 1 [Number] Розвеселися, ти, неплідна, яка не родила, розірви і закричи, ти, котра не терпіла болів, бо численні діти у відпущеної — більше, ніж у тієї, яка має чоловіка. Адже Господь сказав: 
[Number] 2 [Number] Пошир місце свого намету і своїх дворів, добре його встанови, не обмежуйся! Продовж свої шнури і укріпи свої кілки. 
[Number] 3 [Number] Ще пошир направо і наліво, і твої нащадки успадкують народи, і заселиш спустошені міста. 
[Number] 4 [Number] Не бійся, що ти була засоромлена, і не звертай уваги, що ти була зневажена. Адже ти забудеш вічний сором, і зневаги твого вдівства не пам’ятатимеш, 
[Number] 5 [Number] бо Господь — Той, Хто створив тебе, Господь Саваот Йому Ім’я! І святий Бог Ізраїля — Той, Хто тебе визволяє, буде прикликатися по всій землі. 
[Number] 6 [Number] Не як залишену і малодушну жінку тебе Господь покликав, і не як жінку, зненавиджену від молодості, — сказав твій Бог.
[Enter]
[Number] 7 [Number] На короткий час Я тебе залишив, та з великим милосердям тебе помилую, 
[Number] 8 [Number] в малому гніві Я відвернув від тебе Своє обличчя, та вічним милосердям помилую тебе, — сказав Той, Хто тебе визволяє, — Господь. 
[Number] 9 [Number] Від вод за часів Ноя так у Мене є: Так, як Я поклявся йому в той час землею більше не виявляти обурення на тебе, навіть при твоїй загрозі, 
[Number] 10 [Number] що зрушаться гори. Ні, твої пагорби не пересунуться, так і не забракне тобі того милосердя, що від Мене, і не буде порушений завіт твого миру! Адже так сказав Господь, Який тебе милує: 
[Number] 11 [Number] Приниженою і непостійною, не потішеною ти була. Ось Я приготовлю тобі гранат — твій камінь, і твої основи — сапфір; 
[Number] 12 [Number] і покладу яшму, як твої укріплення, і твої брами — каміння кристалу, і твоя огорожа — вибране каміння. 
[Number] 13 [Number] І зроблю всіх твоїх синів навченими Богом, і твої діти будуть у великому мирі, 
[Number] 14 [Number] і ти будуватимешся в праведності. Віддалися від неправедного і не бійся, і трепет не наблизиться до тебе!
[Enter]
[Number] 15 [Number] Ось до тебе прийдуть через Мене чужинці, — вони прибіжать до тебе. 
[Number] 16 [Number] Ось Я тебе творю, не як коваль, який роздмухує вугілля і виготовляє посуд для діла. Я ж створив тебе не на знищення, щоб знищила 
[Number] 17 [Number] якась зброя, яка сама нищиться. Нікому не дам успіху проти тебе, і всякий голос, який повстане проти тебе на суді, — ти всіх їх переможеш, і винуваті перед тобою будуть у смутку. Є спадок тим, які служать Господу, і ви будете праведні для Мене, — говорить Господь.