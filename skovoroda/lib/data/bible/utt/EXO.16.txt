
[Number] 1 [Number] З Еліма вони вирушили далі. Уся громада синів Ізраїля прийшла в пустелю Сін, що між Елімом та Синаєм. А п’ятнадцятого дня другого місяця, відтоді, як вони вийшли з Єгипетської землі, 
[Number] 2 [Number] уся громада Ізраїльських синів почала нарікати на Мойсея і Аарона. 
[Number] 3 [Number] Ізраїльські сини сказали їм: Краще було б, аби ми, уражені Господом, померли в Єгипетській землі, коли ми сиділи біля казанів з м’ясом і їли хліб досита. А ви вивели нас у цю пустелю, щоб усю цю громаду вигубити голодом! 
[Number] 4 [Number] Тоді Господь сказав Мойсеєві: Ось, Я дам вам хліб з неба, і народ вийде, і вони щодня збиратимуть денну норму, — щоб випробувати їх, чи будуть вони слідувати за Моїм законом, чи ні: 
[Number] 5 [Number] І буде, шостого дня вони приготують те, що принесли, — і виявиться, що буде вдвічі більше від того, що збирають щодня. 
[Number] 6 [Number] Тож Мойсей та Аарон промовили до всієї громади Ізраїльських синів: Увечері ви дізнаєтеся, що Господь вивів вас із Єгипетської землі, 
[Number] 7 [Number] а вранці побачите Господню славу, оскільки Він почув ваше нарікання на Бога. А ми хто такі, що нарікаєте на нас? 
[Number] 8 [Number] І сказав Мойсей: Оскільки Господь дасть вам звечора їсти м’ясо, а вранці — хліба досита, то Господь почув ваші нарікання, якими ви нарікаєте на нас! А ми хто такі? Тож ваше нарікання не проти нас, але проти Бога! 
[Number] 9 [Number] І Мойсей сказав Ааронові: Промов до всієї громади Ізраїльських синів: Прийдіть перед Бога, тому що Він почув ваші нарікання. 
[Number] 10 [Number] Коли ж промовляв Аарон до всієї громади Ізраїльських синів, то вони повернулися до пустелі, і Господня слава з’явилася в хмарі. 
[Number] 11 [Number] І Господь заговорив до Мойсея, кажучи: 
[Number] 12 [Number] Я почув нарікання синів Ізраїля. Скажи їм, промовляючи: Під вечір їстимете м’ясо, а вранці насититеся хлібом. І пізнаєте, що Я — Господь, ваш Бог! 
[Number] 13 [Number] Настав вечір, — і налетіли перепели та покрили табір. А вранці довкола табору, коли перестала випадати роса, — 
[Number] 14 [Number] аж ось, на поверхні пустелі щось дрібне, наче коріандр, і біле, наче іній на землі. 
[Number] 15 [Number] Побачивши це, сини Ізраїля сказали один одному: Що це? Оскільки вони не знали, що це було. А Мойсей сказав їм: Це хліб, який Господь дав вам їсти. 
[Number] 16 [Number] Це і є та справа, про яку Господь заповів: Нехай кожний збирає його для родини — гомор на особу, за кількістю ваших душ, кожний нехай збирає зі своїми співмешканцями. 
[Number] 17 [Number] Ізраїльські сини так і зробили, — хто зібрав більше, а хто менше. 
[Number] 18 [Number] Та виміряли гомором, і не мав надлишку той, хто багато зібрав, а той, хто мало зібрав, не мав недостачі. Кожний зібрав по потребі тих, які жили з ним. 
[Number] 19 [Number] Та Мойсей попередив їх: Хай ніхто не залишає його до ранку! 
[Number] 20 [Number] Але Мойсея не послухалися, і дехто залишив його до ранку; і завелися в ньому черв’яки, і воно засмерділося. Тож Мойсей був розсерджений ними. 
[Number] 21 [Number] Кожний збирав його рано-вранці згідно зі своєю потребою, а коли припікало сонце, воно тануло. 
[Number] 22 [Number] А шостого дня виявилося, що зібрали вдвічі більше від потрібного — по два гомори для кожного. І всі старійшини громади прийшли й доповіли Мойсеєві. 
[Number] 23 [Number] А Мойсей сказав їм: Це і є та справа, про яку говорив Господь: Завтра субота — святий відпочинок для Господа. Що лише маєте пекти — печіть, і що лише маєте варити — варіть. А все, що зостанеться, залишіть те в сховок до ранку. 
[Number] 24 [Number] І залишили його на наступний день, як заповів їм Мойсей, — і не засмерділося, і черв’яки в ньому не завелися. 
[Number] 25 [Number] Тож Мойсей сказав: Їжте сьогодні, бо сьогодні — субота для Господа, — ви не знайдете його на полі. 
[Number] 26 [Number] Шість днів збиратимете, а сьомого дня — субота, цього дня не буде його. 
[Number] 27 [Number] А сьомого дня виявилося, що дехто з народу вийшов збирати, та вони нічого не знайшли. 
[Number] 28 [Number] І Господь сказав Мойсеєві: Доки не бажатимете дослухатися до Моїх заповідей і до Мого закону? 
[Number] 29 [Number] Глядіть, бо Господь дав вам цей день — суботу; тому Він дав вам шостого дня хліба на два дні. Нехай кожен сидить у своєму домі, — сьомого дня хай ніхто не виходить зі свого місця. 
[Number] 30 [Number] І народ дотримувався суботи — сьомого дня. 
[Number] 31 [Number] А Ізраїльські сини дали йому назву — манна, — воно було біле, як насіння коріандру, а його смак — як у коржа з медом. 
[Number] 32 [Number] А Мойсей сказав: Це і є та справа, про яку говорив Господь: Наповніть гомором манни посудину для вашихнаступних поколінь, щоб вони побачили хліб, який ви їли в пустелі, коли Господь виводив вас з Єгипетської землі. 
[Number] 33 [Number] Ааронові ж Мойсей сказав: Візьми одну золоту посудину і насип в неї повний гомор манни, і поклади її на зберігання перед Богом для ваших наступних поколінь, — 
[Number] 34 [Number] як і заповів Господь Мойсеєві. І Аарон поклав її перед Свідченням на зберігання. 
[Number] 35 [Number] Сини Ізраїля їли манну сорок років, доки не прийшли до заселеної землі, — їли манну, доки не прийшли до границі з Фінікією. 
[Number] 36 [Number] А гомор — це десята частина трьох мірок.