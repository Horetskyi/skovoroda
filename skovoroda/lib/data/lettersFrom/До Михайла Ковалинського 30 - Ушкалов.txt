[Center] [“Да не будет бѣгство ваше в Зимѣ”]

[MainSection]
Поки шаліє зима, моряк не відв’язує човен,
[Tab2] Жде він погідного дня, тихої жде він весни.
Ждіть же день Божий і ви, повіву Духа Святого,
[Tab2] Що своїм чистим вогнем годен усе розтопить.
А як квапливо довіритись морю оцьому мирському,
[Tab2] Хвилі, питаю, які змушений будеш терпіть?
Отже, пильнуй, щоб не плавати раптом тобі у тумані,
[Tab2] Щоб не обрав ти хисткого стану в своєму житті.
Пристані міцно тримайся, доки [Italic]Христос тебе учить[Italic].
[Tab2] Шлях небезпечний вночі, так, як на морі зима.
В хвилях відкритого моря Христос не завжди порятує,
[Tab2] Скільки-бо люду того хвиля морська поглина!
Доки не звідав ще ти всіх небезпек цього моря,
[Tab2] Злигодні інших людей будуть в науку тобі.
Вабить диявол у море навіть обачного мужа,
[Tab2] Що вже казати про тих, хто остороги не зна!
В гавані ж ти залишайся Муз шанувати спокійно,
[Tab2] О, ти щасливий, якщо є в тебе власне добро²⁴⁹!
[MainSection]

[Center] Найдорож[чий] Михайле!
[Center] [Italic]Радій у Господі![Italic]
[Indent] Якщо залишити осторонь книги, то для мене немає нічого приємнішого, ніж розмовляти зі своїми друзями, серед яких ти [Italic]найперший[Italic]. Боюсь тільки, що невчасно тобі надокучаю, коли тебе, може, турбують важливіші справи. Бо здогадуюсь, що ти обдумуєш [Italic]шкільні завдання[Italic]. Коротко напиши мені про це. 
[Indent] Бувай здоровий, найдорож[чий]! Твій Григор[ій].