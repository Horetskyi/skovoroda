
[Number] 1 [Number]  Після цього я почув наче гучний голос великого натовпу на небі. Вони говорили: Алилуя! Спасіння, слава і сила нашого Бога!
[Enter]
[Number] 2 [Number]  Адже істинні й справедливі Його суди, тому що засудив велику розпусницю, яка зіпсувала землю своєю розпустою, і помстився за кров своїх рабів з її рук!
[Enter]
[Number] 3 [Number]  І вдруге сказали: Алилуя! І її дим підіймається навіки-віків!
[Enter]
[Number] 4 [Number]  І двадцять чотири старці та чотири істоти впали ниць і поклонилися Богові, Який сидить на престолі, проголошуючи: Амінь! Алилуя!
[Enter]
[Number] 5 [Number]  І вийшов голос від престолу, що закликав: Хваліть нашого Бога, усі Його раби, і ті, хто боїться Його, малі й великі!
[Enter]
[Number] 6 [Number]  І я почув наче голос величезної кількості людей і наче шум великої води, і наче голос гучних громів, які вигукували: Алилуя, бо запанував наш Господь, Бог Вседержитель!
[Enter]
[Number] 7 [Number]  Радіймо й веселімося, віддаймо славу Йому, тому що прийшло весілля Агнця, і Його дружина приготувала себе!
[Enter]
[Number] 8 [Number]  І їй дано одягнутися в чистий світлий вісон, оскільки вісон — то праведність святих.
[Enter]
[Number] 9 [Number]  І каже він мені: Напиши: блаженні покликані на весільну вечерю Агнця. І сказав мені: Це правдиві Божі слова.
[Enter]
[Number] 10 [Number]  І я впав до його ніг, щоб вклонитися йому, та він каже мені: Гляди, не роби цього! Я співраб твій та твоїх братів, які мають свідчення Ісуса. Богові вклонися! А свідчення Ісуса — це дух пророцтва.
[Enter]
[Enter]
[Number] 11 [Number]  І я побачив відкрите небо. І ось білий кінь, і Той, Хто сидить на ньому, Який зветься Вірний і Правдивий; і Він справедливо судить і воює.
[Enter]
[Number] 12 [Number]  Очі ж Його — наче полум’я вогню, а на Його голові — багато вінців. Він має написане Ім’я, якого ніхто не знає, тільки він Сам.
[Enter]
[Number] 13 [Number]  І Він зодягнений в одяг, окроплений кров’ю, а Його Ім’я — Боже Слово.
[Enter]
[Number] 14 [Number]  А небесні війська рухалися слідом за Ним на білих конях, одягнені в білий чистий вісон.
[Enter]
[Number] 15 [Number]  І з Його уст виходить гострий меч, щоб ним поражати народи. Він їх пастиме залізним жезлом і топтатиме у виноробній давильні лютого гніву Бога Вседержителя.
[Enter]
[Number] 16 [Number]  І Він має на одязі й на Своєму стегні написане Ім’я: Цар над царями і Господь над володарями.
[Enter]
[Enter]
[Number] 17 [Number]   І я побачив, що один ангел стояв на сонці й закричав гучним голосом, закликаючи до всіх птахів, які літають серед неба: Сюди! Зберіться на велику Божу вечерю,
[Enter]
[Number] 18 [Number]  щоби поїсти тіла царів, і тіла тисяцьких, і тіла сильних, і тіла коней, і тих, хто на них сидить, і тіла всіх вільних, і рабів, і малих, і великих.
[Enter]
[Number] 19 [Number]  І я побачив звіра, і царів землі, та їхніх воїнів, які зібралися, аби провадити війну з Тим, Хто сидить на коні, та з Його військом.
[Enter]
[Number] 20 [Number]  І звір був схоплений, а з ним лжепророк, який чинив перед ним ознаки, якими ввів у оману тих, хто прийняв знак звіра і вклоняється його образові; вони обидва були вкинені живими у вогняне озеро, що горить сіркою.
[Enter]
[Number] 21 [Number]  А інші вбиті були мечем Того, Хто сидить на коні, що вийшов з Його уст, і всі птахи наситилися їхніми тілами.