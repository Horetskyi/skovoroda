
[Number] 1 [Number]  Ісус промовив до них: Запевняю вас: деякі з тих, які стоять отут, не зазнають смерті, доки не побачать Боже Царство, що прийшло в могутності.
[Enter]
[Number] 2 [Number]   А через шість днів Ісус бере Петра, Якова та Івана і виводить тільки їх самих на високу гору. І Він преобразився перед ними.
[Enter]
[Number] 3 [Number]  Одяг Його став блискучим і таким білосніжним, що жодний білильник на землі не зміг би так вибілити.
[Enter]
[Number] 4 [Number]  І з’явився їм Ілля з Мойсеєм, які розмовляли з Ісусом.
[Enter]
[Number] 5 [Number]  І озвався Петро, і сказав Ісусові: Учителю, добре нам тут бути. Зробімо три намети: один Тобі, один Мойсеєві та один Іллі!
[Enter]
[Number] 6 [Number]  Однак він не знав, що говорив, — так вони були налякані.
[Enter]
[Number] 7 [Number]  І з’явилася хмара, яка оповила їх, і пролунав голос із хмари: Це Син Мій Улюблений, Його слухайте!
[Enter]
[Number] 8 [Number] І враз, озирнувшись навколо, не побачили біля себе вже нікого, крім одного Ісуса.
[Enter]
[Number] 9 [Number]  А коли вони сходили з гори, Він наказав їм, щоб нікому не розповідали про те, що бачили, доки Син Людський не воскресне з мертвих.
[Enter]
[Number] 10 [Number] І вони зберегли те слово для себе, допитуючись: Що то значить — з мертвих воскреснути?
[Enter]
[Number] 11 [Number]   І запитували Його, мовлячи: Чому книжники кажуть, що спершу потрібно прийти Іллі?
[Enter]
[Number] 12 [Number]  Він же пояснив їм: Ілля прийде раніше і приготує все. Тож написано про Сина Людського, що Він має багато постраждати і бути зневаженим.
[Enter]
[Number] 13 [Number]  Та кажу вам, що Ілля прийшов, але зробили з ним те, що хотіли, як написано про нього.
[Enter]
[Enter]
[Number] 14 [Number]  Повернувшись до учнів, вони побачили безліч людей довкола них та книжників, які сперечалися з ними.
[Enter]
[Number] 15 [Number] Як тільки ці люди побачили Його, зніяковіли і, підбігши, привітали Його.
[Enter]
[Number] 16 [Number] А Він запитав їх: Про що сперечаєтеся між собою?
[Enter]
[Number] 17 [Number]  І відповів Йому один із натовпу: Учителю, я привів до Тебе свого сина, який має німого духа.
[Enter]
[Number] 18 [Number] Як тільки де схопить його, то кидає ним, і він піну пускає, скрегоче зубами, ціпеніє. Просив я Твоїх учнів, щоб вигнали його, але вони не змогли!
[Enter]
[Number] 19 [Number]  А Він у відповідь каже їм: О роде невірний, доки Я буду між вами? Доки Я буду терпіти вас? Приведіть його до Мене!
[Enter]
[Number] 20 [Number]  І його привели до Нього. Дух, побачивши Його, відразу затряс хлопцем. Упавши на землю, той качався, пускаючи піну.
[Enter]
[Number] 21 [Number] Ісус запитав його батька: Скільки часу, як це сталося з ним? Той відповів: З дитинства.
[Enter]
[Number] 22 [Number]  Часто кидає його у вогонь і воду, щоби погубити його. Якщо можеш, допоможи нам, змилосердься над нами!
[Enter]
[Number] 23 [Number]  А Ісус сказав йому: Щодо «якщо можеш», то все можливе віруючому!
[Enter]
[Number] 24 [Number]  Тут батько дитини, скрикнувши, [зі сльозами] вигукнув: Вірю! Допоможи моєму невірству!
[Enter]
[Number] 25 [Number]  Зауваживши, що збігається натовп, погрозив нечистому духові, кажучи йому: Духу німий і глухий, Я тобі наказую: вийди з нього і більше не входь у нього!
[Enter]
[Number] 26 [Number]  Закричавши, дух сильно затряс ним і вийшов, а хлопець став як мертвий, так що деякі говорили, що він помер.
[Enter]
[Number] 27 [Number]  А Ісус узяв його за руку, підвів його, і той устав.
[Enter]
[Number] 28 [Number]  Коли Він зайшов у дім, учні наодинці стали запитувати Його: Чому ми не змогли його вигнати?
[Enter]
[Number] 29 [Number] А Він сказав їм: Це поріддя нічим не можна вигнати, хіба що молитвою [і постом].
[Enter]
[Enter]
[Number] 30 [Number]   Вийшовши звідти, вони пішли через Галилею. Та Ісус не бажав, щоби хтось довідався.
[Enter]
[Number] 31 [Number]  Він навчав Своїх учнів і говорив їм, що Син Людський буде виданий у руки людей, і вб’ють Його, і, будучи вбитий, Він через три дні воскресне.
[Enter]
[Number] 32 [Number]  Вони не розуміли цих слів, але боялися Його запитати.
[Enter]
[Enter]
[Number] 33 [Number]   Прибули вони в Капернаум. А коли Він був у домі, то запитав їх: Що це дорогою ви обговорювали?
[Enter]
[Number] 34 [Number]  Вони ж мовчали, бо сперечалися один з одним дорогою, хто з них більший.
[Enter]
[Number] 35 [Number]  Сівши, Він покликав дванадцятьох і каже їм: Якщо хто хоче бути першим, нехай буде між усіма найменший і всім слугою.
[Enter]
[Number] 36 [Number]  І, взявши дитину, Він поставив її посеред них, обійняв і сказав їм:
[Enter]
[Number] 37 [Number]  Якщо хто ось таку одну дитину прийме в Моє Ім’я, той Мене приймає, а хто Мене приймає, той не Мене приймає, але Того, Хто Мене послав.
[Enter]
[Enter]
[Number] 38 [Number]   Іван Йому відповів: Учителю, ми бачили одного, [який не ходить з нами], котрий Твоїм Ім’ям виганяв бісів; і ми заборонили йому, бо він не ходить з нами.
[Enter]
[Number] 39 [Number]  А Ісус сказав: Не забороняйте йому. Бо немає такого, хто зробив би чудо в Моє Ім’я і зміг би відразу Мене лихословити;
[Enter]
[Number] 40 [Number]  бо хто не проти нас, той за нас.
[Enter]
[Number] 41 [Number]  І коли хто напоїть вас чашкою води в [Моє] Ім’я, — адже ви Христові, — то правду кажу вам, що не втратить він своєї нагороди.
[Enter]
[Enter]
[Number] 42 [Number]   А коли хто спокусить одного із цих малих, які вірять у Мене, то краще йому було би прив’язати жорновий камінь на свою шию і кинутися в море.
[Enter]
[Number] 43 [Number]  І якщо тебе спокушає твоя рука, відрубай її; краще тобі калікою ввійти до життя, ніж, маючи обидві руки, потрапити до геєни, у невгасимий вогонь,
[Enter]
[Number] 44 [Number] [де черв’як не гине, і вогонь не гасне].
[Enter]
[Number] 45 [Number] І якщо твоя нога спокушає тебе, відрубай її; краще тобі ввійти до життя кульгавим, аніж з обома ногами бути вкиненим до геєни,
[Enter]
[Number] 46 [Number] [у вогонь невгасимий, де черв’як не гине, і вогонь не гасне].
[Enter]
[Number] 47 [Number]  І якщо твоє око спокушає тебе, вибери його; краще тобі з одним оком увійти до Божого Царства, ніж, маючи двоє очей, бути вкиненим у геєну,
[Enter]
[Number] 48 [Number]  де їхній черв’як не гине, і вогонь не гасне.
[Enter]
[Number] 49 [Number]  Бо кожний вогнем буде посолений, [і всяка жертва посолиться сіллю].
[Enter]
[Number] 50 [Number]  Сіль — добра річ; якщо ж сіль стане несолоною, то чим посолите її? Майте сіль у собі та зберігайте мир між собою.