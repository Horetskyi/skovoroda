
[Number] 1 [Number]  А коли ми розлучилися з ними і відчалили, то попливли прямо і прибули до Коса; наступного дня — до Родоса, а звідти — до Патари.
[Enter]
[Number] 2 [Number]  Знайшовши корабель, який плив до Фінікії, ми сіли й попливли.
[Enter]
[Number] 3 [Number]  Коли показався Кіпр, ми залишили його ліворуч і попливли до Сирії; причалили в Тирі, бо тут корабель мав вивантажити товар.
[Enter]
[Number] 4 [Number]  Тож знайшовши учнів, ми пробули тут сім днів; вони, натхненні Духом, говорили Павлові не йти в Єрусалим.
[Enter]
[Number] 5 [Number]  Коли закінчилися дні нашого перебування, ми вирушили й пішли; нас супроводжували всі з жінками та дітьми аж за межі міста. Схилившись на березі на коліна, помолилися.
[Enter]
[Number] 6 [Number] Попрощавшись одне з одним, ми сіли в корабель, а вони повернулися додому.
[Enter]
[Number] 7 [Number]  Почавши плавання з Тира, ми причалили в Птолемаїді і, привітавши братів, залишилися в них на один день.
[Enter]
[Number] 8 [Number]  Наступного дня вийшли [ті, хто з Павлом], і прибули до Кесарії та завітали до дому євангеліста Филипа, одного із семи, і залишилися в нього.
[Enter]
[Number] 9 [Number]  Він мав чотирьох дочок — дівчат, які пророкували.
[Enter]
[Enter]
[Number] 10 [Number]  Оскільки [ми] перебували тут багато днів, то прийшов з Юдеї якийсь пророк на ім’я Агав.
[Enter]
[Number] 11 [Number]  І коли прибув до нас, то взяв пояс Павла, зв’язав собі руки та ноги і сказав: Так звіщає Святий Дух: Мужа, власника цього пояса, отак зв’яжуть юдеї в Єрусалимі й видадуть у руки язичників.
[Enter]
[Number] 12 [Number]  Коли ми це почули, то благали — і ми, і тутешні, — щоб він не йшов у Єрусалим.
[Enter]
[Number] 13 [Number]  А Павло відповів: Що ви робите, плачучи й надриваючи мені серце? Адже я готовий не тільки бути ув’язненим, але й померти в Єрусалимі за Ім’я Господа Ісуса!
[Enter]
[Number] 14 [Number]  Оскільки він не піддавався, ми замовкли, сказавши: Нехай буде Господня воля.
[Enter]
[Number] 15 [Number]  Після цих днів, приготувавшись, пішли ми в Єрусалим.
[Enter]
[Number] 16 [Number]  Прийшли з нами і деякі учні з Кесарії, які привели нас до того, у кого ми мали гостювати, — до одного Мнасона з Кіпру, давнього учня.
[Enter]
[Enter]
[Number] 17 [Number] Коли ми прибули в Єрусалим, брати прийняли нас з любов’ю.
[Enter]
[Number] 18 [Number]  А наступного дня пішов Павло з нами до Якова; посходилися і всі старші.
[Enter]
[Number] 19 [Number]  Привітавши їх, він докладно розповідав про все, що зробив Бог між язичниками завдяки його служінню.
[Enter]
[Number] 20 [Number]  Вони ж, почувши, славили Бога і сказали йому: Чи бачиш, брате, скільки тисяч юдеїв, які повірили? І всі вони ревні прихильники Закону!
[Enter]
[Number] 21 [Number]  Але донеслося до них про тебе, що навчаєш усіх тих юдеїв, які між язичниками, відступати від Мойсея, говориш їм не робити обрізання дітям і не дотримуватися звичаїв.
[Enter]
[Number] 22 [Number] Тож як бути? Напевне, [збереться натовп], бо почують, що ти прийшов.
[Enter]
[Number] 23 [Number]  Тому зроби те, що тобі радимо. Є в нас четверо чоловіків, які пов’язані обітницею.
[Enter]
[Number] 24 [Number]  Візьми їх і очистися з ними, заплати за них витрати, щоб вони обстригли голови. І всі довідаються, що чутки про тебе неправдиві, але що й сам дотримуєшся Закону, живеш згідно з ним.
[Enter]
[Number] 25 [Number]  А стосовно язичників, які повірили, ми, обміркувавши, написали, щоб [вони не дотримувалися нічого з того, а тільки щоб] оберігали себе від посвяченого ідолам, крові, задушеного і розпусти.
[Enter]
[Number] 26 [Number]  Тоді Павло, взявши чоловіків, очистився з ними наступного дня і ввійшов до храму сповістити, коли закінчаться дні очищення і за кожного з них буде принесено жертву.
[Enter]
[Enter]
[Number] 27 [Number]  А коли мали закінчитися сім днів, юдеї, які з Азії, побачивши Павла в храмі, підбурили весь натовп і наклали на нього руки,
[Enter]
[Number] 28 [Number]  вигукуючи: Мужі ізраїльські, допоможіть! Це людина, яка всіх усюди навчає проти народу, Закону і цього місця! Та ще й греків увів до храму і збезчестив це святе місце!
[Enter]
[Number] 29 [Number]  Бо вони побачили з ним у місті Трохима з Ефеса й думали, що Павло ввів його в храм.
[Enter]
[Number] 30 [Number]  Заметушилося все місто, і було збіговисько народу; схопивши Павла, потягли його геть із храму, а двері негайно зачинили.
[Enter]
[Number] 31 [Number]  Коли ж намагалися вони його вбити, вістка, що заворушився весь Єрусалим, дійшла до тисяцького когорти.
[Enter]
[Number] 32 [Number] Узявши воїнів та сотників, він негайно подався до них, а вони, побачивши тисяцького й воїнів, перестали бити Павла.
[Enter]
[Number] 33 [Number]  Тоді тисяцький підійшов, схопив його, наказав скувати двома залізними ланцюгами та випитував, хто він і що зробив.
[Enter]
[Number] 34 [Number]  Але кожний у натовпі кричав щось своє. Він же, не маючи змоги докладно зрозуміти через колотнечу, наказав відвести його до казарми.
[Enter]
[Number] 35 [Number] Коли ж ступив на сходи, воїни були змушені нести його через несамовитість юрби,
[Enter]
[Number] 36 [Number]  бо слідом ішов незліченний натовп, який кричав: Геть його!
[Enter]
[Number] 37 [Number] Як мали ввійти в казарми, Павло сказав тисяцькому: Чи можна мені щось тобі сказати? Той відповів: То ти знаєш по-грецькому?
[Enter]
[Number] 38 [Number]  Ти часом не той єгиптянин, який перед цими днями вчинив заколот і вивів у пустелю чотири тисячі вбивць?
[Enter]
[Number] 39 [Number]  А Павло відповів: Я — чоловік, юдей із Тарса в Килікії, громадянин славного міста. Благаю тебе, дозволь мені промовити до народу!
[Enter]
[Number] 40 [Number]  Коли той дозволив йому, Павло, стоячи на сходах, дав народові знак рукою. А як настала велика тиша, звернувся юдейською мовою, кажучи: