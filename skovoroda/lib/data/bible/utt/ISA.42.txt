
[Number] 1 [Number] Яків — Мій слуга, Я його підтримаю. Ізраїль — Мій вибраний, його прийняла Моя душа. Я зіслав на нього Свого Духа, — він принесе справедливий суд народам. 
[Number] 2 [Number] Не кричатиме, ні не здійматиме галасу, і ззовні не буде чути його голосу. 
[Number] 3 [Number] Він надломленої тростини не доламає і тліючого ґнота не загасить, але в справедливості звершуватиме суд. 
[Number] 4 [Number] Засяє і не буде розбитий, аж доки не встановить суд на землі. І на його закон надіятимуться народи.
[Enter]
[Number] 5 [Number] Так говорить Господь Бог, Який створив небо і встановив його, Який утвердив землю, і те, що на ній, і дав дихання народові, який на ній перебуває, і дух тим, хто ходить по ній: 
[Number] 6 [Number] Я, Господь Бог, тебе покликав у праведності, тож візьму тебе за руку і зміцню тебе. Я дав тебе на завіт роду, аби бути світлом народів, 
[Number] 7 [Number] щоб відкрити очі сліпим, звільнити в’язнів з кайданів і з дому сторожі тих, які перебувають у темряві. 
[Number] 8 [Number] Я — Господь Бог, це Моє Ім’я. Іншому не дам Своєї слави, ні Своєї милості різьбленим божкам. 
[Number] 9 [Number] Те, що від початку, ось іде, і нове, яке Я сповіщу, і перш ніж прийде, вам воно було виявлене.
[Enter]
[Number] 10 [Number] Заспівайте Господу нову пісню, Його підвладні! Прославте Його Ім’я від кінця землі, — ті, які ходять в море і пропливають ним, острови і ті, хто проживає на них! 
[Number] 11 [Number] Зрадій, пустеля та її поселення, двори і ті, хто живе в Кидарі! Хай зрадіють ті, хто живе в Петрі, нехай закричать з вершин гір. 
[Number] 12 [Number] Хай віддадуть славу Богові, хай сповістять про Його милосердя на островах! 
[Number] 13 [Number] Господь, Бог сил, вийде і знищить війну, Він підніме ревність і кине могутній клич супроти Своїх ворогів.
[Enter]
[Number] 14 [Number] Я мовчав, та чи постійно мовчатиму і терпітиму? Я терпеливо переносив, як та, яка народжує, та Я приведу в замішання і висушу одночасно! 
[Number] 15 [Number] Я перетворю ріки на острови і висушу мочарі! 
[Number] 16 [Number] А сліпих поведу дорогою, якої вони не знали, і зроблю, щоб вони ходили стежками, яких не бачили. Зроблю для них темряву світлом і покручене — прямим. Я виконаю ці слова і не залишу їх. 
[Number] 17 [Number] А вони повернулися назад. Покрийтеся великим соромом, ви, котрі надієтеся на божків, які кажете різьбленим: Ви наші боги!
[Enter]
[Number] 18 [Number] Глухі, почуйте, і сліпі прозрійте, щоб бачити! 
[Number] 19 [Number] І хто сліпий, як не мої слуги, і хто глухий, як не ті, хто над ними панує? Божі слуги осліпли! 
[Number] 20 [Number] Ви бачили багато разів, та ви не дотрималися. Вуха у вас — відкриті, та ви не почули. 
[Number] 21 [Number] Господь Бог забажав, щоб ви оправдалися і звеличили хвалу. І я побачив, 
[Number] 22 [Number] і народ став розбитим і пограбованим. Адже пастка всюди — у внутрішніх кімнатах і одночасно в домах, де їх приховали. Вони були на пограбування, і не було того, хто рятує від грабунку, і не було того, хто говорить: Віддай!
[Enter]
[Number] 23 [Number] Хто є між вами, який це сприйме, прислухається до того, що надходить? 
[Number] 24 [Number] Хто дав Якова на пограбування, — Ізраїля тим, які його грабують? Хіба не Бог, проти Якого вони згрішили і не забажали ходити Його дорогами, ні слухатися Його закону? 
[Number] 25 [Number] І Він навів на них гнів Свого обурення, і їх здолала війна і ті, хто їх довкола палять, та жодний з них не пізнав, і не поклав на душу.