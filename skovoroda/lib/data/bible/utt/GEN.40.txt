
[Number] 1 [Number] Сталося ж, що після цих подій головний виночерпій єгипетського царя і головний пекар провинилися перед своїм володарем, царем єгипетським. 
[Number] 2 [Number] І розгнівався фараон на обох своїх євнухів — на головного виночерпія та на головного пекаря. 
[Number] 3 [Number] І кинув їх до в’язниці при начальникові тюрми, — в те місце в’язниці, куди посадили і Йосифа. 
[Number] 4 [Number] А начальник в’язниці передав їх Йосифові, і той обслуговував їх. Деякий час вони перебували у в’язниці. 
[Number] 5 [Number] І обидва побачили сон — кожний свій сон — в одну ніч кожний мав своє видіння уві сні — головний виночерпій та головний пекар, які були в царя Єгипту, котрі перебували у в’язниці.
[Enter]
[Number] 6 [Number] Якось Йосиф увійшов до них вранці і побачив їх: вони були стурбовані. 
[Number] 7 [Number] Тож запитав фараонових євнухів, які разом з ним були у в’язниці його пана, кажучи: Чому сьогодні ваші обличчя сумні? 
[Number] 8 [Number] Вони ж йому відповіли: Ми бачили сон — і немає нікого, хто би його міг пояснити. Та Йосиф сказав їм: Хіба не від Бога їх пояснення? Тож розкажіть мені.
[Enter]
[Number] 9 [Number] І головний виночерпій розповів Йосифові свій сон, і сказав: У моєму сні переді мною була виноградна лоза. 
[Number] 10 [Number] У виноградної ж лози — три галузки; розрісшись, вона видала китиці — дозрілі грона винограду. 
[Number] 11 [Number] А в моїй руці була фараонова чаша. Я взяв виноград і вичавив його в чашу, і дав чашу в руки фараона.
[Enter]
[Number] 12 [Number] А Йосиф сказав йому: Ось його пояснення: три галузки — це три дні. 
[Number] 13 [Number] Ще три дні — і фараон згадає твою посаду, і знову поставить тебе головним виночерпієм, і ти даватимеш чашу фараонові в його руки, — згідно з твоїм попереднім становищем, коли ти був виночерпієм. 
[Number] 14 [Number] Але, коли тобі стане добре, згадай собі й мене; і вчиниш мені милість: згадаєш про мене перед фараоном і виведеш мене із цієї в’язниці. 
[Number] 15 [Number] Бо мене справді викрадено із землі євреїв, та й тут я не скоїв нічого, проте мене вкинули до цієї ями.
[Enter]
[Number] 16 [Number] Головний пекар побачив, що він правильно пояснив, і сказав Йосифові: І я бачив сон; мені здалося, що три кошики хлібовиробів ніс я на своїй голові. 
[Number] 17 [Number] У верхньому кошику — різні види пекарських виробів, котрі цар-фараон їсть, а небесні птахи дзьобали їх з кошика, що на моїй голові.
[Enter]
[Number] 18 [Number] У відповідь Йосиф промовив до нього: Ось його пояснення: три кошики — це три дні. 
[Number] 19 [Number] Ще три дні — і тобі фараон зітне твою голову, і повісить тебе на дереві, і небесні птахи з тебе дзьобатимуть твоє тіло.
[Enter]
[Number] 20 [Number] Сталося ж: третього дня був день народження фараона, і він робив бенкет для всіх своїх слуг. І згадав посаду головного виночерпія і посаду головного пекаря серед своїх слуг. 
[Number] 21 [Number] І він відновив головного виночерпія на його посаді, і той давав у руки фараона чашу, 
[Number] 22 [Number] а головного пекаря повісив, як і пояснив їм Йосиф. 
[Number] 23 [Number] Та головний виночерпій не згадав про Йосифа, оскільки забув про нього.