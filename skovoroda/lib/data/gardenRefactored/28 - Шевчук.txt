[Italic]Про таємну в нутрі та вічну веселіть боголюбних сердець. Із цих зерен: "Веселість серця — життя чоловіку, а радування мужа — довгоденне". "Коли хто погубить душу свою заради мене, то й спасе її"[Italic] ⁷² [Italic]"Яка ж користь людині, що здобуде ввесь світ, але душу свою занапастить?"[Italic] ⁷³

[MainSection]
Возлети на небеса, у версальські хоч лісаᵃ
[Tab1] Одягни одежу злотну,
[Tab1] Шапку царськую добротну,
Як у серці нуда, буде тобі біда.

Проживи хоч триста літ, проживи хоч цілий світ,
[Tab1] Що тобі те помагає,
[Tab1] Коли серденько ридає?
Як у серці нуда, буде смерть і біда.

Хоч всю землю завоюй, над усім хоч зацарюй,
[Tab1] Що тобі те помагає,
[Tab1] Коли вся душа ридає?
Як у серці нуда, буде підлість, біда.

Так, про місяць знать дарма, є там люди чи нема,
[Tab1] Кинь Коперникові сфериᵇ,
[Tab1] В серця свого глянь печери!
Глагол у нутрі твоїм, веселий будеш з ним.

Бог найкращий астроном і найвищий економ.
[Tab1] Вічная натураᵈ, мати,
[Tab1] Зайвини не може мати.
Що потрібно тобі, знайдеш лиш у собі.

Придивись в нутро тобі: друга знайдеш у собі,
[Tab1] Стрінеш там ти іншу волю,
[Tab1] Стрінеш в злій блаженну долю:
У тюрмі твоїй там світ, в болоті твоїм — цвіт.

Правду Августин⁷⁴ трима: адуᵍ не було й нема,
[Tab1] Пекло — воля твоя клята,
[Tab1] Воля наша — пічка ада,
Заріж волю ту, тьму — і ні пекла, ані мук.

Воле! О неситий ад! Трута ти, а всі — то ядь.
[Tab1] Пащею ти позіхаєш
[Tab1] І підряд усіх ковтаєш;
Убий душу ту, брат, так побореш весь ад.

Боже! Вислів ти живий! Хто без тебе не смутний?
[Tab1] Радість і життя єдині,
[Tab1] Рай, солодкість самі нині!
Вбий ти волю злу в нас, володіє хай твій глас!

Дай нам дар оцей, засів! Славимо царя царів!
[Tab1] Всесвіт весь співа про тебе,
[Tab1] Створений законом неба, —
Що потрібне — легке, непотрібне ж — важке!⁷⁵
[MainSection]

[Center] Кінець

Promemoria, тобто нагадування. Найсутніше Августинове слово таке: "Tolle Voluntatem propriam Et tolletur Infernus" — "Знищ власну волю — і знищиться пекло". Як у зерні маврійський дуб, так у гірчичному його слові сховалася вся висота богословської піраміди і наче безодня жерлом своїм пожерла весь Іордан богомудрості. Людська воля і Божа — це двоє воріт: пекельні та небесні. Той, що знайде серед моря своєї волі Божу волю — знайде кифу, тобто ту гавань: "На цьому камені утверджу всю церкву мою". "Таїться це їм, як небеса" та інше. " І земля (це та, обітована! Дивися, людино) посеред води". Коли хто перетворив волю на волю Божу, співає так: "Зникне серце моє" та інше. Цьому сам Бог є серцем. Воля, серце, любов. Бог, дух, рай, гавань, блаженство, вічність є те саме. Такий не збурюється, маючи таке серце: "Його-бо волею всі управляються". Августинове слово дихає цим: "Роздеріть серця ваші". "Візьміть іго моє на себе". "Умертвіть члени ваші" . "Не так, як хочете... це творіть". "Нема нашої брані супроти крові та плоті". "Вороги людині — домашні її". "На гаспида та василиска наступиш". "Той зітре твою голову" та інше.