
[Number] 1 [Number] Яків оселився на землі, де жив його батько, — в Ханаанській землі. 
[Number] 2 [Number] Ось родовід Якова. Йосиф мав сімнадцять років і, будучи юнаком, пас овець зі своїми братами — із синами Вали та синами Зелфи, дружин свого батька. Йосиф приніс погану вістку своєму батькові Ізраїлеві. 
[Number] 3 [Number] Яків же любив Йосифа більше за всіх своїх синів, бо він був сином його старості, і справив йому барвистий одяг. 
[Number] 4 [Number] А його брати, побачивши, що батько любить його більше за всіх своїх синів, зненавиділи його і ні про що не могли з ним спокійно говорити.
[Enter]
[Number] 5 [Number] Якось наснився Йосифові сон, і він розповів його своїм братам: 
[Number] 6 [Number] Послухайте той сон, який наснився мені, — сказав їм, — 
[Number] 7 [Number] здавалося мені, що ми серед поля в’язали снопи, і мій сніп устав і випростувався; ваші ж снопи, стоячи довкола, поклонилися моєму снопові. 
[Number] 8 [Number] А брати сказали йому: Невже ти насправді царюватимеш над нами, невже ти насправді пануватимеш над нами? І ще більше зросла ненависть до нього через його сни та через його розповіді. 
[Number] 9 [Number] А він побачив інший сон — та й виклав його своєму батькові й своїм братам: Ось наснився мені інший сон, — сказав він, — наче мені поклонялися сонце, місяць і одинадцять зірок. 
[Number] 10 [Number] І докорив йому його батько, промовивши до нього: Що це за сон, який наснився тобі? Невже насправді я і твоя мати з твоїми братами прийдемо поклонитися тобі до землі? 
[Number] 11 [Number] Тож його брати сповнилися до нього заздрощами, а батько його зберіг у пам’яті сказане.
[Enter]
[Number] 12 [Number] Якось пішли його брати пасти овець свого батька в Сихем. 
[Number] 13 [Number] А Ізраїль сказав Йосифові: Хіба не пасуть твої брати в Сихемі? Іди, посилаю тебе до них. А той відповів йому: Ось я. 
[Number] 14 [Number] Тож Ізраїль йому сказав: Коли підеш, подивися, чи твої брати і вівці здорові, та й принеси мені вістку. І послав його з Хевронської долини, і той пішов у Сихем. 
[Number] 15 [Number] І, як він блукав у долині, натрапив на нього чоловік. Тож запитав його чоловік, кажучи: Що шукаєш? 
[Number] 16 [Number] Він же відповів: Шукаю моїх братів; підкажи мені, де вони пасуть? 
[Number] 17 [Number] А чоловік йому сказав: Вони відійшли звідси, та я чув, як вони говорили: Підемо в Дотаїм. Тож пішов Йосиф за своїми братами і знайшов їх у Дотаїмі. 
[Number] 18 [Number] Ті побачили його здалека і, перш ніж він наблизився до них, задумали лихе, — щоб його вбити. 
[Number] 19 [Number] Тож брати заговорили між собою: Ось іде той сновида. 
[Number] 20 [Number] Тому тепер ходімо, вб’ємо його! Ми вкинемо його в одну з ям і скажемо: Лютий звір загриз його; і побачимо, що буде з його снами. 
[Number] 21 [Number] Та Рувим, почувши, вирвав його з їхніх рук і сказав: Не губімо його душі! 
[Number] 22 [Number] Не проливайте крові, вкиньте його он у ту яму в пустелі та рук не накладайте на нього, — сказав їм Рувим, щоб вирвати його з їхніх рук та повернути його батькові. 
[Number] 23 [Number] І сталося, коли Йосиф прийшов до своїх братів, то вони здерли з Йосифа барвисте вбрання, яке було на ньому, 
[Number] 24 [Number] і взяли, та й укинули його до ями — у порожній колодязь, в якому не було води.
[Enter]
[Number] 25 [Number] Вони сіли їсти хліб і, підвівши очі, побачили: ось мандрівники-ізмаїльці йшли з Ґалаада, а їхні верблюди були нав’ючені пахощами, смолою і миррою. Йшли вони, прямуючи до Єгипту. 
[Number] 26 [Number] Тож Юда сказав своїм братам: Яка нам користь, коли вб’ємо нашого брата і скриємо його кров? 
[Number] 27 [Number] Давайте віддамо його цим ізмаїльцям, а наші руки хай не будуть на ньому, адже він — наш брат, наше тіло! І брати послухали його. 
[Number] 28 [Number] І проходили люди — мадіянці-купці, а брати витягли і вивели Йосифа з ями. Вони віддали Йосифа ізмаїльцям за двадцять золотих, і ті відвели Йосифа в Єгипет. 
[Number] 29 [Number] А Рувим повернувся до ями і не побачив Йосипа в ямі. Він роздер на собі одяг, 
[Number] 30 [Number] повернувся до своїх братів і сказав: Хлопця нема, а я — куди тепер піду?
[Enter]
[Number] 31 [Number] Вони ж взяли Йосифового плаща, зарізали козла і вимазали плаща кров’ю. 
[Number] 32 [Number] І відіслали барвистого плаща, віднесли своєму батькові, та й сказали: Це ми знайшли, упізнавай, чи це плащ твого сина, чи ні? 
[Number] 33 [Number] І той упізнав його, і сказав: Це плащ мого сина; лютий звір його загриз, звір викрав Йосифа. 
[Number] 34 [Number] Тож Яків роздер на собі одяг, одягнув мішковину на свої стегна і оплакував свого сина багато днів. 
[Number] 35 [Number] Зібралися ж усі його сини й дочки, — вони прийшли втішити його, але він не бажав утішатися, кажучи: З плачем піду я до мого сина, до аду. Так плакав за ним його батько. 
[Number] 36 [Number] А мадіянці в Єгипті віддали Йосифа Петефрієві, євнухові фараона, — начальникові охорони.