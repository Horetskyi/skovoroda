
[Number] 1 [Number] Підхопивши, Йов сказав: 
[Number] 2 [Number] Якби хтось дійсно зважив мою лють, а мої болі взяв би разом на вагу, 
[Number] 3 [Number] то були б тяжчі за пісок, що на березі моря. Але, як здається, мої слова погані. 
[Number] 4 [Number] Адже в моєму тілі є Господні стріли, лють яких випиває мою кров. Коли почну говорити, колють мене. 
[Number] 5 [Number] Бо що ж? Чи без причини закричить дикий осел, хіба ж не шукаючи їжі? Хіба ж реве бик біля ясел, коли має їжу? 
[Number] 6 [Number] Чи ж їдять хліб без солі? І хіба є смак у пустих словах? 
[Number] 7 [Number] Бо моя душа не може зупинитися. Бо я вважаю за огидну свою їжу, наче запах лева. 
[Number] 8 [Number] О, коли б Він дав мені, щоб виконалося моє прохання, і мою надію дав би Господь! 
[Number] 9 [Number] Нехай Господь, почавши, зранить мене, та до кінця мене не вигубить. 
[Number] 10 [Number] Нехай буде для мене гробницею місто, на мурах якого я скакав у ньому. Я не перестану, бо я не переступив святих слів мого Бога. 
[Number] 11 [Number] Бо ж яка моя сила, що я терплю? Чи який мій час, що тримається моя душа? 
[Number] 12 [Number] Хіба моя міць — міцність каменю? Хіба моє тіло з міді? 
[Number] 13 [Number] Чи не на Нього я поклав надію? Поміч же від мене віддалилася. 
[Number] 14 [Number] Покинуло мене милосердя, і Господня допомога знехтувала мною. 
[Number] 15 [Number] Не поглянули на мене мої близькі. Наче потік, що відходить, чи наче хвиля вони пройшли повз мене. 
[Number] 16 [Number] Ті, хто мене шанував, тепер напали на мене, наче сніг чи суцільний лід. 
[Number] 17 [Number] Так, як коли настала спека, розтопились і невідомо чим було, 
[Number] 18 [Number] так і я, покинутий усіма, пропав я і став бездомним. 
[Number] 19 [Number] Гляньте на дороги теманців, ви, які оточуєте дороги сабонців. 
[Number] 20 [Number] І стидові підпадуть ті, хто надіється на міста і маєтки. 
[Number] 21 [Number] Тож і ви напали на мене без милосердя, наче перелякалися, бачачи мою рану. 
[Number] 22 [Number] Що ж бо? Чи я щось у вас попросив, чи потребую вашої сили, 
[Number] 23 [Number] щоб врятуватися від ворогів, чи спастися з руки володарів? 
[Number] 24 [Number] Повчіть мене, я ж мовчатиму! Якщо я в чомусь заблукав, вкажіть мені! 
[Number] 25 [Number] Але як видно, неприємні слова праведного, бо не у вас прошу сили. 
[Number] 26 [Number] І ваше звинувачення словам не зупинить мене, бо я не сприйму висловів ваших промов. 
[Number] 27 [Number] Адже ви лише нападаєте на сироту, наскакуєте на вашого друга. 
[Number] 28 [Number] Тепер же, поглянувши на ваші обличчя, не скажу неправди. 
[Number] 29 [Number] Сидіть же, і нехай не буде неправедності, і знову приєднайтеся до праведних. 
[Number] 30 [Number] Адже немає неправди на моєму язику. Хіба моя гортань не розсуджує розумне?