
[Number] 1 [Number]  І ангелові Сардійської Церкви напиши: Це каже Той, Хто має сім Божих Духів і сім зірок: Я знаю твої діла, що маєш ім’я, наче ти живий, але ти мертвий.
[Enter]
[Number] 2 [Number]  Будь чуйний і зміцнюй інших, які мають померти, бо Я не знайшов твоїх діл досконалими перед Моїм Богом.
[Enter]
[Number] 3 [Number]  Тож згадай те, що ти прийняв і почув, — і зберігай та покайся. А коли не будеш пильнувати, то Я прийду [до тебе], наче злодій, і не помітиш, в яку годину найду на тебе.
[Enter]
[Number] 4 [Number]  Але маєш декілька імен у Сардах, які не заплямували свого одягу і ходитимуть зі Мною в білому, бо є того гідні.
[Enter]
[Number] 5 [Number]  Переможець зодягнеться в білий одяг, і не зітру його імені з книги життя, і визнаю його ім’я перед Моїм Отцем та перед Його ангелами.
[Enter]
[Number] 6 [Number]  Хто має вухо, нехай слухає, що Дух промовляє до Церков.
[Enter]
[Enter]
[Number] 7 [Number]  І ангелові Філадельфійської Церкви напиши: Так каже Святий, Істинний, Який має ключ Давида, Котрий відчиняє, — і ніхто не зачинить, і зачиняє — і ніхто не відчинить.
[Enter]
[Number] 8 [Number]  Я знаю твої діла. Ось Я перед тобою відчинив двері, і їх ніхто не може зачинити. Ти маєш малу силу, але Слово Моє зберіг і не відрікся від Мого Імені.
[Enter]
[Number] 9 [Number]  Ось Я дам зі зборища сатани тих, які називають себе юдеями, а такими не є, бо кажуть неправду, — зроблю так, що вони прийдуть, поклоняться тобі до ніг і пізнають, що Я тебе полюбив.
[Enter]
[Number] 10 [Number]  Оскільки ти зберіг слово Мого терпіння, то Я і тебе збережу від години випробування, що має прийти на Всесвіт, аби випробувати мешканців Землі.
[Enter]
[Number] 11 [Number]  Я незабаром приходжу. Тримайся ж того, що маєш, щоб ніхто не забрав твого вінця.
[Enter]
[Number] 12 [Number]  Переможця зроблю стовпом у храмі Мого Бога, і він уже не вийде звідти; і напишу на ньому Ім’я Мого Бога, а також назву міста Мого Бога — нового Єрусалима, що сходить з неба, від Мого Бога, і Моє нове Ім’я.
[Enter]
[Number] 13 [Number]  Хто має вухо, нехай слухає, що Дух промовляє до Церков.
[Enter]
[Enter]
[Number] 14 [Number]  І ангелові Лаодикійської Церкви напиши: Оце каже Амінь — вірний та істинний Свідок, початок Божого творіння.
[Enter]
[Number] 15 [Number]  Я знаю твої діла, що ти ні холодний, ні гарячий. О, якби був ти або холодним, або гарячим!
[Enter]
[Number] 16 [Number] А що ти ледь теплий, — ні гарячий, ні холодний, — то Я змушений викинути тебе з Моїх уст.
[Enter]
[Number] 17 [Number]  Адже ти кажеш: Я багатий, розбагатів і нічого не потребую! А не знаєш, що ти і нужденний, і мізерний, і вбогий, і сліпий, і голий!
[Enter]
[Number] 18 [Number]  Раджу тобі купити в Мене золото, очищене у вогні, щоби збагатитися, та білий одяг, щоб одягнутися, аби не видно було сорому твоєї наготи, та мазь, щоби помазати твої очі, аби ти бачив.
[Enter]
[Number] 19 [Number]  Кого Я люблю, того докоряю і караю. Будь же ревний і покайся!
[Enter]
[Number] 20 [Number]  Ось Я стою під дверима і стукаю. Якщо хто почує Мій голос і відчинить двері, то Я ввійду до нього і буду вечеряти з ним, і він зі Мною.
[Enter]
[Number] 21 [Number]  Переможцеві дозволю сісти зі Мною на Моєму престолі, — як і Я, перемігши, сів з Моїм Отцем на Його престолі.
[Enter]
[Number] 22 [Number]  Хто має вухо, нехай слухає, що Дух промовляє до Церков.