
[Number] 1 [Number] Ось благословення, яким Мойсей, Божий чоловік, поблагословив ізраїльських синів перед своєю смертю. 
[Number] 2 [Number] Він сказав:
[Enter]Господь прийшов із Синаю,
[Enter]явився нам із Сиїру
[Enter]і поспішив з гори Фаран з десятками тисяч кадесів,
[Enter]а по Його правиці з Ним — ангели.
[Enter]
[Number] 3 [Number] Він пожалів Свій народ.
[Enter]Усі освячені — у Твоїх руках,
[Enter]вони — під Тобою.
[Enter]Він прийняв з Його слів
[Enter]
[Number] 4 [Number] закон, який заповів нам Мойсей, —
[Enter]спадщину для громад Якова.
[Enter]
[Number] 5 [Number] І Він буде володарем в улюбленому народі,
[Enter]коли зберуться володарі народів
[Enter]разом з племенами Ізраїлю.
[Enter]
[Number] 6 [Number] Нехай живе Рувим і не вмирає,
[Enter]і нехай буде численний своєю кількістю.
[Enter]
[Number] 7 [Number] А ось це — про Юду:
[Enter]Почуй, Господи, голос Юди
[Enter]і прийди до його народу.
[Enter]Нехай його руки вирішують йому суперечки,
[Enter]і Ти будь йому помічником від його ворогів.
[Enter]
[Number] 8 [Number] А про Левія сказав:
[Enter]Дайте Левію його Об’явлення,
[Enter]і його Правду дайте праведному чоловікові,
[Enter]якого випробували у Випробовуванні
[Enter]та якого зганили біля води Суперечки;
[Enter]
[Number] 9 [Number] який говорить батькові та матері: Я тебе не бачив.
[Enter]Він не впізнав своїх братів
[Enter]і зрікся своїх синів,
[Enter]але зберіг Твої слова
[Enter]й дотримався Твого завіту.
[Enter]
[Number] 10 [Number] Вони пояснюватимуть Твої постанови Якову
[Enter]і Твій закон — Ізраїлеві;
[Enter]вони завжди покладатимуть ладан в час Твого гніву
[Enter]на Твій жертовник.
[Enter]
[Number] 11 [Number] Поблагослови, Господи, його силу
[Enter]і прийми діла його рук!
[Enter]Поламай крижі його ворогам, які повстали проти нього,
[Enter]і нехай не встануть ті, хто ненавидить його!
[Enter]
[Number] 12 [Number] А про Веніамина сказав:
[Enter]Господній улюбленець житиме в довір’ї,
[Enter]Бог отінює його всі дні,
[Enter]і він спочив у Його обіймах.
[Enter]
[Number] 13 [Number] А про Йосифа сказав:
[Enter]Його земля — від Господнього благословення, —
[Enter]від сезонів неба і роси
[Enter]та від безодень підземних джерел,
[Enter]
[Number] 14 [Number] від посезонних плодів сонячних поворотів
[Enter]та від поєднань місяців,
[Enter]
[Number] 15 [Number] від вершин стародавніх гір
[Enter]та від вершин вічних узвиш,
[Enter]
[Number] 16 [Number] від посезонного багатства землі.
[Enter]Що угодне Тому, Хто з’явився в кущі,
[Enter]нехай зійде на голову Йосифа
[Enter]й на тім’я прославленого серед братів.
[Enter]
[Number] 17 [Number] Його краса — мов краса вола-первістка,
[Enter]його роги — мов роги буйвола:
[Enter]ними він колотиме народи всі разом аж до краю землі.
[Enter]Це Ефраїмові десятки тисяч,
[Enter]це Манасіїні тисячі.
[Enter]
[Number] 18 [Number] А про Завулона сказав:
[Enter]Радій, Завулоне, у своєму поході,
[Enter]і ти, Іссахаре, у своїх наметах!
[Enter]
[Number] 19 [Number] Вони вигублять народи, і ви будете прикликати там
[Enter]і приносити справедливі жертви,
[Enter]бо тебе годуватиме багатство моря
[Enter]і торгівля тих, що живуть на узбережжі.
[Enter]
[Number] 20 [Number] А про Ґада сказав:
[Enter]Благословенний, хто розширює границі Ґада!
[Enter]Він спочив, наче лев,
[Enter]розтрощивши рамено і володаря.
[Enter]
[Number] 21 [Number] Він нагледів свій первоплід,
[Enter]бо там була розділена земля володарів,
[Enter]зібраних разом з князями народів.
[Enter]Господь здійснив справедливість
[Enter]і Свій суд з Ізраїлем.
[Enter]
[Number] 22 [Number] А про Дана сказав:
[Enter]Дан — це левеня,
[Enter]що вискакує з Васану.
[Enter]
[Number] 23 [Number] А про Нефталима сказав:
[Enter]Нефталим — це повнота задоволень;
[Enter]нехай він буде сповнений благословенням від Господа,
[Enter]нехай володіє морем та півднем.
[Enter]
[Number] 24 [Number] А про Асира сказав:
[Enter]Асир — найбільш благословенний серед синів;
[Enter]нехай він буде приємним для своїх братів,
[Enter]нехай вмочає свою ногу в олії.
[Enter]
[Number] 25 [Number] Його взуття буде залізо й мідь,
[Enter]і твоя сила — тривала, як твої дні.
[Enter]
[Number] 26 [Number] Немає такого бога, як Бог улюбленця.
[Enter]Твій помічник — Той, Хто ходить по небу,
[Enter]величний по небозводу.
[Enter]
[Number] 27 [Number] Твій захист — захист предвічного Бога,
[Enter]під силою Його вічних рамен;
[Enter]Він прожене з-перед твого обличчя ворога,
[Enter]кажучи: Загинь!
[Enter]
[Number] 28 [Number] Ізраїль житиме безпечно
[Enter]сам на Якововій землі
[Enter]з пшеницею та вином,
[Enter]і небо буде йому захмарене росою.
[Enter]
[Number] 29 [Number] Блаженний ти, Ізраїлю!
[Enter]Хто подібний до тебе, спасенний Господом народе?
[Enter]Твій помічник захищатиме тебе щитом,
[Enter]і меч буде твоєю хвальбою.
[Enter]Твої вороги оббріхуватимуть тебе,
[Enter]та ти наступиш їм на шию.