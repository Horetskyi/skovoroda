
[Number] 1 [Number] Сину! Якщо, прийнявши слова моєї заповіді, ти збережеш їх у собі,
[Enter]
[Number] 2 [Number] а твоє вухо прислухатиметься до мудрості, якщо прихилиш серце своє, аби розуміти, прихилиш його, аби повчати свого сина,
[Enter]
[Number] 3 [Number] якщо закличеш мудрість і звернеш свій голос до розуму, — шукатимеш знання гучним голосом,
[Enter]
[Number] 4 [Number] якщо шукатимеш її як срібло, і дошукуватимешся її, неначе скарб,
[Enter]
[Number] 5 [Number] тоді збагнеш, що таке Господній страх, і знайдеш пізнання Бога.
[Enter]
[Number] 6 [Number] Адже Господь дає мудрість, і від обличчя Його — знання та розуміння.
[Enter]
[Number] 7 [Number] І Він, як скарб, береже спасіння для праведних, охороняє їхню ходу,
[Enter]
[Number] 8 [Number] щоби боронити дороги правди, захищати шляхи тих, хто вшановує Його.
[Enter]
[Number] 9 [Number] Тоді ти збагнеш, що таке правда і суд, і випрямиш усе, що обертається навкруги добра.
[Enter]
[Number] 10 [Number] Коли навідається мудрість до твого розуму, і знання стане приємним для твоєї душі,
[Enter]
[Number] 11 [Number] тоді добра рада оберігатиме тебе, а освячений розум захищатиме тебе,
[Enter]
[Number] 12 [Number] аби врятувати тебе від дороги зла та від людини неправдомовної.
[Enter]
[Number] 13 [Number] О, ви, котрі звертаєте з доріг праведності, щоб іти дорогами темряви,
[Enter]
[Number] 14 [Number] які радієте злом і захоплюєтеся спотвореним і ганебним,
[Enter]
[Number] 15 [Number] стежки яких покручені, а їхні колеса погнуті!
[Enter]
[Number] 16 [Number] Це — аби віддалити тебе від дороги праведності, відчужити від правдивого знання!
[Enter]
[Number] 17 [Number] Сину! Хай тобою не опанує погана порада, яка відійшла від науки молодості, яка забула Божий завіт.
[Enter]
[Number] 18 [Number] Вона поставила свій дім поряд зі смертю, а із синами землі — свої осі, поряд з адом.
[Enter]
[Number] 19 [Number] Усі, хто ходить за нею, не повернуться, — вони не підуть стежкою праведності й не осягнуть років життя.
[Enter]
[Number] 20 [Number] Коли б ходили добрими стежками, то знайшли б вимощені алеї правди.
[Enter]
[Number] 21 [Number] Добрі будуть жителями землі, невинні залишаться на ній, бо щирі мешкатимуть на землі, і праведні залишаться на ній.
[Enter]
[Number] 22 [Number] Дороги ж безбожних зникнуть із землі, беззаконні будуть вигнані з неї.