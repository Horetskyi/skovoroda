
[Number] 1 [Number]  Отже, я, в’язень у Господі, прошу вас, щоб ви поводилися гідно звання, до якого були покликані,
[Enter]
[Number] 2 [Number]  з усякою покірністю і лагідністю, з довготерпінням, у любові підтримуючи одне одного,
[Enter]
[Number] 3 [Number]  намагаючись зберігати єдність духа в союзі миру.
[Enter]
[Number] 4 [Number]  Одне Тіло й один Дух, — як і були ви покликані в одній надії вашого покликання.
[Enter]
[Number] 5 [Number]  Один Господь, одна віра, одне хрещення,
[Enter]
[Number] 6 [Number]  один Бог і Отець усіх, Який над усіма, і через усіх, і в усіх [нас].
[Enter]
[Number] 7 [Number]  А кожному з нас дана благодать згідно з даром Христа.
[Enter]
[Number] 8 [Number]  Тому сказано: Піднявшись на висоту, Він полон полонив і дав дари людям.
[Enter]
[Number] 9 [Number]  А що означає «піднявшись», як не те, що [раніше] Він зійшов до найнижчих місць землі?
[Enter]
[Number] 10 [Number]  Хто зійшов, Той і піднявся вище від небес, щоб наповнити все.
[Enter]
[Number] 11 [Number]  Він і поставив одних апостолами, інших пророками, ще інших благовісниками, а тих — пастирями та вчителями,
[Enter]
[Number] 12 [Number]  щоби приготувати святих для справи служіння, для збудування Христового тіла,
[Enter]
[Number] 13 [Number]  аж поки всі досягнемо єдності віри й пізнання Божого Сина, досконалого змужніння, міри зрілості — повноти Христа;
[Enter]
[Number] 14 [Number]  щоб ми не були більше малими дітьми, які носяться хвилями і захоплюються всяким вітром учення, людською підступністю, лукавством, що вводить в оману,
[Enter]
[Number] 15 [Number]  а щоб ми в любові були правдомовні, щоб у всьому досягли зросту Того, Хто є Голова, — Христа.
[Enter]
[Number] 16 [Number]  Від Нього — усе тіло, складене і надійно сполучене різними зв’язками в міру дії кожного окремого члена тіла, зростає на збудування самого себе в любові.
[Enter]
[Enter]
[Number] 17 [Number]   Усе це я кажу й свідчу в Господі, щоб ви більше не були, як [ті] язичники, які ходять у марноті свого розуму,
[Enter]
[Number] 18 [Number]  маючи затьмарену свідомість, вони відчужені від Божого життя через їхнє незнання, через закам’янілість їхніх сердець.
[Enter]
[Number] 19 [Number]  Вони стали нечутливими, піддалися розпусті, щоб у нестримності чинити всяку нечистоту.
[Enter]
[Number] 20 [Number] Але ви не так пізнали Христа,
[Enter]
[Number] 21 [Number] оскільки ви чули Його і в Нього навчилися, — адже істина в Ісусі, —
[Enter]
[Number] 22 [Number]  то треба, щоб ви відкинули стару людину з її попереднім способом життя, яка зітліває в оманливих пожадливостях,
[Enter]
[Number] 23 [Number]  аби ваш розум оновлювався духом,
[Enter]
[Number] 24 [Number]  щоб ви зодягнулися в нову людину, створену за подобою Божою, у праведності та святості істини.
[Enter]
[Enter]
[Number] 25 [Number]  Тому, відкинувши неправду, кожний говоріть своєму ближньому правду, бо ми є членами одне одного.
[Enter]
[Number] 26 [Number]  Гніваючись, — не грішіть; сонце хай не заходить у вашому гніві,
[Enter]
[Number] 27 [Number]  і не давайте місця дияволові.
[Enter]
[Number] 28 [Number]  Хто крав, хай більше не краде, але краще нехай працює, роблячи своїми руками добро, аби мав що подати тому, хто має потребу.
[Enter]
[Number] 29 [Number]  Жодне погане слово хай не виходить з ваших уст, а тільки добре для зміцнення [віри], щоб воно принесло користь тим, хто слухає.
[Enter]
[Number] 30 [Number]  І не засмучуйте Святого Божого Духа, Яким ви запечатані на день викуплення.
[Enter]
[Number] 31 [Number]  Усяке роздратування, гнів, лють, крик і зневага хай віддаляться від вас разом з усякою злобою.
[Enter]
[Number] 32 [Number]  Будьте ж добрими один до одного, милосердними, прощаючи одне одному, як і Бог через Христа вам простив!