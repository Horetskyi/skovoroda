
[Number] 1 [Number] Хто любить повчання, той любить знання, а хто ненавидить картання, — той нерозумний.
[Enter]
[Number] 2 [Number] Кращий той, хто знайшов милість у Господа, а про беззаконного чоловіка й не згадуватимуть.
[Enter]
[Number] 3 [Number] Не встоїть чоловік на беззаконні, а коріння праведних непохитне.
[Enter]
[Number] 4 [Number] Самовіддана жінка — вінець для свого чоловіка, а та, яка чинить зло, губить свого чоловіка, наче хробак у дереві.
[Enter]
[Number] 5 [Number] Роздуми праведних — правда, а безбожними керує обман.
[Enter]
[Number] 6 [Number] Слова безбожних — лукаві, а уста праведних врятують їх.
[Enter]
[Number] 7 [Number] Якщо повалити безбожних, вони зникають, а доми праведних залишаються.
[Enter]
[Number] 8 [Number] Люди вихваляють уста розумних, а над недоумкуватим кепкують.
[Enter]
[Number] 9 [Number] Кращий — простий чоловік, який працює на себе, ніж той, хто оточив себе славою, але потребує хліба.
[Enter]
[Number] 10 [Number] Праведний виявляє співчуття і до життя своєї худоби, а серце безбожного — немилосердне.
[Enter]
[Number] 11 [Number] Хто обробляє своє поле, матиме вдосталь хліба, а хто ганяється за марним, — розуму не має.
[Enter]
[Number] 11a [Number] Хто має задоволення в проведенні часу за вином, той залишить у своїх власних володіннях недобру славу.
[Enter]
[Number] 12 [Number] Бажання безбожника злі, а коріння праведних — міцні.
[Enter]
[Number] 13 [Number] Через гріх своїх уст грішник потрапляє в пастки, а праведний їх уникає.
[Enter]
[Number] 13a [Number] У кого доброзичливий погляд — той буде помилуваний, а хто має зустрічі біля брам, засмучуватиме душі.
[Enter]
[Number] 14 [Number] Від плодів своїх уст душа людини наповниться добром, — їй дадуть нагороду її вуст.
[Enter]
[Number] 15 [Number] Дороги нерозумних прямі в їхніх очах, а мудрий прислухається до порад.
[Enter]
[Number] 16 [Number] Нерозумний відразу виявляє свій гнів, а кмітливий приховує своє безчестя.
[Enter]
[Number] 17 [Number] Праведний сповідує відкриту віру, а неправдивий свідок — підступний.
[Enter]
[Number] 18 [Number] Є такі, що наче мечем рубають, коли вони говорять, а мова мудрих лікує.
[Enter]
[Number] 19 [Number] Уста праведні дають чесне свідчення, а свідок поспішний має язик неправедний.
[Enter]
[Number] 20 [Number] Підступність у серці того, хто замишляє зло, а ті, хто прагне миру, — радітимуть.
[Enter]
[Number] 21 [Number] Жодна неправедність не принесе задоволення праведникові, а безбожні сповняться злом.
[Enter]
[Number] 22 [Number] Брехливий язик — огида для Господа, а хто виявляє вірність, той Йому до вподоби.
[Enter]
[Number] 23 [Number] Розумний чоловік — осідок знання, а нерозумний зустрінеться з прокляттями.
[Enter]
[Number] 24 [Number] Рука вибраних буде легко панувати, а підступні стануть здобиччю.
[Enter]
[Number] 25 [Number] Грізні слова викликають тривогу в серці праведного чоловіка, а добра звістка його звеселяє.
[Enter]
[Number] 26 [Number] Праведний суддя стане сам собі приятелем, а задуми безбожних — недоброзичливі, і зло переслідуватиме грішників, і дорога безбожних зводить їх на манівці.
[Enter]
[Number] 27 [Number] Обманщик не впіймає і дичини, а чистий чоловік — шляхетний здобуток.
[Enter]
[Number] 28 [Number] На дорогах правди — життя, а дороги злопам’ятних — до смерті.