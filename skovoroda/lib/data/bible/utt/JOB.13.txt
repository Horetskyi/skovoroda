
[Number] 1 [Number] Ось це побачило моє око і почуло моє вухо. 
[Number] 2 [Number] І знаю те, що і ви знаєте, і я не є дурніший за вас. 
[Number] 3 [Number] Ні, але ж я говоритиму до Господа, оскаржу перед Ним, якщо бажає. 
[Number] 4 [Number] Ви ж — неправедні лікарі й усі лікарі хвороб. 
[Number] 5 [Number] Нехай буде, щоб ви мовчали, і це вам стане мудрістю. 
[Number] 6 [Number] Послухайте звинувачення моїх уст, і сприйміть суд моїх губ. 
[Number] 7 [Number] Чому не говорите перед Господом, а говорите перед Ним лукаве? 
[Number] 8 [Number] Чи ви ухиляєтеся? Ви ж самі стали суддями. 
[Number] 9 [Number] Добре ж, якщо би дослідив вас. Бо хіба ви, чинячи все, пристали до Нього, — 
[Number] 10 [Number] далеко не менше звинуватить вас. Якщо ж і потай зважаєте на обличчя, 
[Number] 11 [Number] чи не Його страхи закрутять вами, а страх від Нього не нападе на вас? 
[Number] 12 [Number] Ваша хвалькуватість стане подібною до попелу, тіло ж — глиняним посудом. 
[Number] 13 [Number] Замовкніть, щоб я говорив, і спочину від гніву, 
[Number] 14 [Number] взявши моє тіло в зуби, а мою душу покладу в руку. 
[Number] 15 [Number] Якщо на мене Сильний покладе руку, оскільки і почав, скажу і оскаржу перед Ним. 
[Number] 16 [Number] І це мені буде на спасіння, бо перед Нього не ввійде омана. 
[Number] 17 [Number] Послухайте, послухайте мої слова! Бо сповіщу вам, які слухаєте! 
[Number] 18 [Number] Ось я є близько мого суду, я знаю, що виявлюся праведним. 
[Number] 19 [Number] Адже хто є той, який змагатиметься зі мною? Бо тепер замовкну і зникну. 
[Number] 20 [Number] Дві речі хай мені будуть. Тоді не сховаюся від Твого обличчя. 
[Number] 21 [Number] Відніми від мене руку, а Твій страх хай мене не жахає. 
[Number] 22 [Number] Тоді Ти закличеш, і я Тебе послухаю, чи Ти скажеш, і я дам Тобі відповідь. 
[Number] 23 [Number] Які є мої гріхи і мої беззаконня? Повчи мене, які вони є! 
[Number] 24 [Number] Чому Ти ховаєшся від мене, вважаєш мене Твоїм противником? 
[Number] 25 [Number] Чи Ти боятимешся, наче листок, порушуваний вітром, чи спротивишся мені, наче траві, яку несе вітер? 
[Number] 26 [Number] Адже Ти написав проти мене зло, Ти ж мене оточив гріхом молодості, 
[Number] 27 [Number] помістив мої ноги в колодки, Ти ж стеріг усі мої діла, дійшов Ти до підошов моїх ніг. 
[Number] 28 [Number] Я наче те, що старіється, подібно до бурдюка, чи так, як одяг, поїдений міллю.