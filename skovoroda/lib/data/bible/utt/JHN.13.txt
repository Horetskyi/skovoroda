
[Number] 1 [Number]  Перед святом Пасхи Ісус, знаючи, що настала Його година перейти із цього світу до Отця, виявив любов до Своїх, — тих, які у світі, — до кінця полюбив їх.
[Enter]
[Number] 2 [Number]  Під час вечері, як диявол уже вкинув у серце Юди Іскаріотського, сина Симона, видати Його,
[Enter]
[Number] 3 [Number]  [Ісус], знаючи, що все дав Йому Отець у руки і що від Бога вийшов та до Бога йде,
[Enter]
[Number] 4 [Number]  устав з вечері, зняв одяг і, узявши рушника, підперезався.
[Enter]
[Number] 5 [Number] Потім налив води до вмивальниці й почав мити ноги учням і обтирати рушником, яким був підперезаний.
[Enter]
[Number] 6 [Number]  Підходить Він до Симона-Петра. [А той] каже Йому: Господи, чи ж Тобі мити мої ноги?
[Enter]
[Number] 7 [Number]  Ісус у відповідь йому сказав: Що Я роблю, того ти нині не знаєш, але згодом зрозумієш.
[Enter]
[Number] 8 [Number] Каже Йому Петро: Ти не помиєш моїх ніг повіки! Ісус йому відповів: Якщо не вмию тебе, не матимеш частки зі Мною.
[Enter]
[Number] 9 [Number] Симон-Петро каже Йому: Господи, не тільки мої ноги, але й руки та голову.
[Enter]
[Number] 10 [Number]  А Ісус говорить йому: Хто вмитий, тому потрібно тільки ноги обмити, оскільки весь чистий; і ви чисті, але не всі.
[Enter]
[Number] 11 [Number]  Адже Він знав того, хто зрадить Його, тому й сказав, що не всі вони чисті.
[Enter]
[Number] 12 [Number]  А коли помив їхні ноги і надів Свій одяг, знову сів при столі й сказав їм: Чи ви знаєте, що Я зробив вам?
[Enter]
[Number] 13 [Number]  Ви називаєте Мене Вчителем і Господом, і добре ви кажете, бо Я Ним є.
[Enter]
[Number] 14 [Number]  Отже, коли Я, Господь і Вчитель, помив вам ноги, то й ви повинні мити ноги один одному.
[Enter]
[Number] 15 [Number] Адже Я дав вам приклад, щоб і ви робили так, як Я зробив вам.
[Enter]
[Number] 16 [Number]  Знову й знову запевняю вас, що раб не більший за свого пана, як і посланець не більший від того, хто послав його.
[Enter]
[Number] 17 [Number]  Якщо це знаєте, то ви блаженні, коли це виконуєте.
[Enter]
[Enter]
[Number] 18 [Number]  Не про всіх вас кажу. Я знаю, кого вибрав, але щоби збулося Писання: Хто хліб споживає зі Мною, той підняв проти Мене свою п’яту.
[Enter]
[Number] 19 [Number]  Тепер кажу вам, ще перед тим, як це станеться, щоб коли воно станеться, ви повірили, що то Я.
[Enter]
[Number] 20 [Number]  Знову й знову запевняю вас: Хто приймає того, кого Я пошлю, — Мене приймає, а хто Мене приймає, — приймає й Того, Хто Мене послав!
[Enter]
[Number] 21 [Number]   Промовивши це, Ісус стривожився духом, засвідчив і сказав: Знову й знову запевняю вас, що один із вас зрадить Мене!
[Enter]
[Number] 22 [Number] Учні почали споглядати один на одного, не здогадуючись, про кого Він говорить.
[Enter]
[Number] 23 [Number]  Один з учнів, якого любив Ісус, лежав на грудях Ісуса.
[Enter]
[Number] 24 [Number] Тож Симон-Петро кивнув йому, щоби запитав, хто це міг би бути, про кого Він говорить.
[Enter]
[Number] 25 [Number] А той, прихилившись до грудей Ісуса, каже Йому: Господи, хто це?
[Enter]
[Number] 26 [Number] Ісус відповів: Це той, кому Я, вмочивши, подам хліб. Умочивши хліб, Він бере і дає Юді Іскаріотському, синові Симона.
[Enter]
[Number] 27 [Number]  І тоді, після цього шматка хліба, ввійшов у нього сатана. А Ісус сказав йому: Що робиш, роби швидше!
[Enter]
[Number] 28 [Number] Ніхто з тих, хто був при столі, не зрозумів, до чого Він сказав це йому.
[Enter]
[Number] 29 [Number]  Оскільки в Юди була скринька на гроші, то деякі подумали, що Ісус звелів йому купити те, що потрібне на свято, або щоби дав щось бідним.
[Enter]
[Number] 30 [Number] Отже, взявши той шматок хліба, він відразу вийшов. Була ніч.
[Enter]
[Number] 31 [Number]  А коли він вийшов, Ісус говорить: Нині прославився Син Людський, і Бог прославився в Ньому.
[Enter]
[Number] 32 [Number] Якщо Бог прославився в Ньому, то і Бог прославить Його в Собі, — і цієї ж миті прославить Його!
[Enter]
[Enter]
[Number] 33 [Number]  Діти, Я з вами буду недовго. Будете Мене шукати, і як Я казав юдеям, — куди Я іду, ви не можете прийти, — те й вам нині кажу.
[Enter]
[Number] 34 [Number]  Нову заповідь даю вам: Любіть один одного! Як Я полюбив вас, щоб і ви любили так один одного.
[Enter]
[Number] 35 [Number]  З того дізнаються всі, що ви — Мої учні, коли любов матимете між собою.
[Enter]
[Enter]
[Number] 36 [Number]   Каже Йому Симон-Петро: Господи, куди Ти йдеш? Ісус йому відповів: Куди [Я] іду, ти не можеш нині за Мною йти, але підеш пізніше.
[Enter]
[Number] 37 [Number] Каже Йому Петро: Господи, чому я не можу нині піти за Тобою? Душу свою за Тебе я покладу.
[Enter]
[Number] 38 [Number]  Відповідає [йому] Ісус: Душу свою за Мене ти покладеш? Знову й знову запевняю тебе: не проспіває півень, як ти тричі відречешся від Мене.