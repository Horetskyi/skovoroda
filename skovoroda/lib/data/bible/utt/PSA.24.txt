
[Number] 1 [Number] Псалом Давида. Господи, до Тебе підношу я мою душу, Мій Боже,
[Enter]
[Number] 2 [Number] на Тебе я надіюся. Хай не буду засоромлений і хай не поглузують з мене мої вороги.
[Enter]
[Number] 3 [Number] Адже всі ті, хто з нетерпінням очікує Тебе, не будуть засоромлені. Нехай будуть посоромлені ті, які без причини чинять беззаконня.
[Enter]
[Number] 4 [Number] Господи, відкрий мені дороги Свої — навчи мене ходити Твоїми стежками.
[Enter]
[Number] 5 [Number] Провадь мене згідно зі Своєю правдою і навчай мене, бо Ти — Бог, Спаситель мій, і я Тебе з нетерпінням очікую весь день.
[Enter]
[Number] 6 [Number] Господи, згадай Своє милосердя і Свою милість, бо вони одвічні.
[Enter]
[Number] 7 [Number] Не згадай гріхів моєї молодості й мого незнання, а за Своїм милосердям і через Свою доброту згадай мене, о Господи.
[Enter]
[Number] 8 [Number] Господь — добрий і праведний, тому видасть закон для тих, які грішать у дорозі.
[Enter]
[Number] 9 [Number] Він поведе лагідних у суді й навчить сумирних Своїх шляхів.
[Enter]
[Number] 10 [Number] Для тих, хто шукає Його завіту і Його свідчень, усі Господні дороги — це милосердя і правда.
[Enter]
[Number] 11 [Number] Задля Твого Імені, Господи, і мій гріх простиш, — бо їх багато.
[Enter]
[Number] 12 [Number] Хто та людина, що боїться Господа? Дасть Він закон йому на тій дорозі, яку обрав.
[Enter]
[Number] 13 [Number] Її душа перебуватиме в добрі, а нащадки її успадкують землю.
[Enter]
[Number] 14 [Number] Господь — сила тих, які Його бояться [і Господнє Ім’я — для тих, які бояться Його], а Його завіт, — щоби дати їм знання.
[Enter]
[Number] 15 [Number] Мої очі постійно звернені до Господа, бо Він вирве стопи мої з пастки.
[Enter]
[Number] 16 [Number] Поглянь на мене і помилуй мене, бо я — самотній і нещасний.
[Enter]
[Number] 17 [Number] Помножилася журба мого серця. Виведи мене з моїх бід.
[Enter]
[Number] 18 [Number] Поглянь на моє приниження, на мою біду і прости всі мої гріхи.
[Enter]
[Number] 19 [Number] Подивися на моїх ворогів, бо їх стало багато, і вони неправедною ненавистю зненавиділи мене.
[Enter]
[Number] 20 [Number] Збережи мою душу і спаси мене, щоб я не був засоромлений, бо я на Тебе надіюся.
[Enter]
[Number] 21 [Number] Невинні й праведні приєдналися до мене, адже я з нетерпінням очікував Тебе, Господи.
[Enter]
[Number] 22 [Number] Боже, визволи Ізраїля від усіх його страждань.