
[Number] 1 [Number] І піднялася вся громада, і здійняла голосіння; народ плакав усю ту ніч. 
[Number] 2 [Number] Усі ізраїльські сини нарікали на Мойсея і Аарона. Уся громада казала їм: Краще б ми повмирали в Єгипетській землі чи в цій пустелі! О, якби ми повмирали! 
[Number] 3 [Number] І навіщо нас Господь вводить у цю землю: щоб нам полягти в битві? Наші жінки й діти стануть здобиччю. Тому, хіба тепер не краще нам повернутися в Єгипет? 
[Number] 4 [Number] І вони говорили один одному: Поставмо собі проводиря та повертаймося в Єгипет! 
[Number] 5 [Number] Тоді Мойсей з Аароном упали на обличчя перед усією громадою ізраїльських синів, 
[Number] 6 [Number] а Ісус, син Навина, і Халев, син Єфонії, — з тих, хто оглядав землю, — роздерли на собі одяг, 
[Number] 7 [Number] і говорили до всієї громади ізраїльських синів, кажучи: Земля, що її ми оглянули, є дуже-дуже добра. 
[Number] 8 [Number] Якщо Господь вибирає нас, то і введе нас у цю землю й дасть її нам, — землю, що тече молоком і медом. 
[Number] 9 [Number] Але не будьте відступниками від Господа! Тож ви не лякайтеся народу тієї землі, бо він для нас — пожива. Адже сприятливий час відійшов від них, а серед нас — Господь! Не бійтеся їх! 
[Number] 10 [Number] Однак уся громада сказала: Закидати їх камінням! Та Господня слава з’явилася в хмарі над наметом свідчення — усім ізраїльським синам. 
[Number] 11 [Number] І Господь сказав Мойсеєві: Доки цей народ підбурюватиме Мене? Доки не віритимуть Мені посеред усіх ознак, котрі Я вчинив серед них? 
[Number] 12 [Number] Уражу їх смертю і знищу їх! А тебе й дім твого батька зроблю великим та численним народом, — більшим, ніж цей. 
[Number] 13 [Number] Та Мойсей сказав Господу: І почує єгиптянин, що Своєю силою Ти вивів з-поміж них цей народ. 
[Number] 14 [Number] Але всі, хто живе на цій землі, чули, що Ти є Господом для цього народу, якому з’являєшся віч-на-віч, Господи; і Твоя хмара стала над ними, і Ти йдеш перед ними в хмарному стовпі вдень та в стовпі вогню вночі. 
[Number] 15 [Number] А вигубиш цей народ як одну людину, то народи, які чули Твоє Ім’я, говоритимуть, кажучи: 
[Number] 16 [Number] Оскільки Господь не зміг ввести цей народ в землю, котру їм пообіцяв у клятві, то вигубив його в пустелі. 
[Number] 17 [Number] А тепер, хай же прославиться Твоя сила, Господи, як Ти сказав, промовляючи: 
[Number] 18 [Number] Господь довготерпеливий, дуже милосердний і правдивий; прощає беззаконня, несправедливості й гріхи та жодним чином не вважатиме чистим винного, Котрий воздає за гріхи батьків дітям до третього й четвертого поколінь. 
[Number] 19 [Number] Прости гріх цьому народові за великим Твоїм милосердям, як і був Ти милосердним до них від Єгипту й аж дотепер! 
[Number] 20 [Number] А Господь сказав Мойсеєві: Я ще раз виявлю милосердя до них — за твоїм словом. 
[Number] 21 [Number] Але живу Я, і живе Моє Ім’я, і Господня слава наповнить усю землю! 
[Number] 22 [Number] Тому всі люди, які бачили Мою славу й ознаки, котрі Я вчинив у Єгипті і в цій пустелі, та випробовували Мене ось уже в десятий раз, і не послухалися Мого голосу, — 
[Number] 23 [Number] таки не побачать землі, котру Я пообіцяв у клятві їхнім батькам! Але їхні діти, які є тут зі Мною, які не знають ще ні добра, ні зла, усякий недосвідчений та молодий, — цим Я дам землю! А всі, хто підбурював Мене, не побачать її! 
[Number] 24 [Number] Халев же, Мій раб, — оскільки в нього був інший дух і він пішов слідом за Мною, — то введу його в землю, в яку він уже ходив, і його потомство успадкує її! 
[Number] 25 [Number] Та амалик і ханаанець живуть у долині. Завтра ви поверніть і йдіть до пустелі шляхом Червоного моря. 
[Number] 26 [Number] І промовив Господь до Мойсея й Аарона, кажучи: 
[Number] 27 [Number] Доки бути цій злій громаді? Те, що вони нарікають на Мене, і скарги ізраїльських синів на вас Я почув. 
[Number] 28 [Number] Скажи їм: Я живу! — каже Господь. Що ви сказали до Моїх вух, те дійсно і зроблю вам. 
[Number] 29 [Number] У цій пустелі поляжуть ваші кості, — уся ваша кількість, ваші пораховані від двадцятилітніх і старші, які нарікали на Мене. 
[Number] 30 [Number] Ніхто з вас не ввійде в землю, над якою Я простягнув Свою руку, поклявшись вас на ній поселити, — крім Халева, сина Єфонії, та Ісуса, сина Навина. 
[Number] 31 [Number] А дітей, про яких ви сказали, що стануть здобиччю, Я введу в землю, і вони успадкують землю, яку ви відкинули. 
[Number] 32 [Number] А ваші кості поляжуть у цій пустелі. 
[Number] 33 [Number] Тож ваші сини будуть поглинатися пустелею сорок років і розплачуватимуться за вашу розпусту, доки не перетворяться в прах ваші кості в пустелі. 
[Number] 34 [Number] За кількістю тих днів, упродовж яких ви оглядали землю, — сорок днів, — будете розплачуватися за ваші гріхи сорок років — рік за день, — і ви пізнаєте гнів Мого обурення. 
[Number] 35 [Number] Я, Господь, це сказав! Насправді так зроблю із цією нікчемною громадою, яка об’єдналася проти Мене! Вони будуть вигублені в цій пустелі, — тут вони загинуть! 
[Number] 36 [Number] А ті люди, яких посилав Мойсей оглядати землю і які, повернувшись, нарікали на неї перед громадою та розпускали погані чу��ки про землю, — 
[Number] 37 [Number] померли від пошесті перед Господом ті люди, які говорили погане проти землі. 
[Number] 38 [Number] А Ісус, син Навина, і Халев, син Єфонії, залишилися живими з тих чоловіків, які ходили оглянути землю. 
[Number] 39 [Number] І Мойсей переказав ці слова всім ізраїльським синам, і народ дуже засмутився. 
[Number] 40 [Number] А вставши вранці, вони пішли на вершину гори й говорили: Ось ми, присутні тут, підемо до краю, про який сказав Господь, бо ми згрішили. 
[Number] 41 [Number] Та Мойсей сказав: Чому ви порушуєте слово Господа? Успіху не буде у вас! 
[Number] 42 [Number] Не йдіть, бо немає з вами Господа, тож ви впадете перед вашими ворогами. 
[Number] 43 [Number] Адже там перед вами — амалик і ханаанець, і поляжете від меча, бо ви відвернулися, виявивши непослух Господу, тож Господа не буде посеред вас. 
[Number] 44 [Number] І все ж таки вони рішуче пішли на вершину гори. А ковчег Господнього завіту і Мойсей не рушали з табору. 
[Number] 45 [Number] Амалик же і ханаанець, які засіли на тій горі, спустилися і розгромили їх, і вигублювали їх аж до Ерми. І вони повернулися до табору.