
[Number] 1 [Number] Мудрий син приносить батькові радість, а нерозумний син — то смуток для матері.
[Enter]
[Number] 2 [Number] Беззаконним і скарби не принесуть користі, а праведність визволяє від смерті.
[Enter]
[Number] 3 [Number] Господь не заморить голодом праведну душу, а життя безбожних знищить.
[Enter]
[Number] 4 [Number] Бідність принижує людину, а руки мужніх ведуть до заможності.
[Enter]
[Number] 4a [Number] Вихований син буде мудрим, а нерозумним буде послуговуватися як слугою.
[Enter]
[Number] 5 [Number] Розумний син врятується від спеки, а беззаконного сина знищить вітер у жнива.
[Enter]
[Number] 6 [Number] Господнє благословення — на голові праведного, а невчасний плач закриває уста безбожних.
[Enter]
[Number] 7 [Number] Пам’ять праведних — у пошані, а ім’я безбожного пропадає.
[Enter]
[Number] 8 [Number] Мудрий серцем приймає заповіді, а той, хто нестримно лукавить устами, — упаде.
[Enter]
[Number] 9 [Number] Хто ходить в невинності, той ходить упевнено, а хто йде манівцями — буде виявлений.
[Enter]
[Number] 10 [Number] Хто хитро підморгує очима, — згромаджує на людей горе, а хто відкрито докоряє, — той творить мир.
[Enter]
[Number] 11 [Number] У руці праведного — джерело життя, а уста безбожного закриє згуба.
[Enter]
[Number] 12 [Number] Ненависть розпалює колотнечу, а всіх тих, хто не любить сваритися, покриває любов.
[Enter]
[Number] 13 [Number] Хто устами промовляє мудрість, той безсердечну людину б’є палицею.
[Enter]
[Number] 14 [Number] Мудрі заховують знання, а нестримні уста — близькі до погибелі.
[Enter]
[Number] 15 [Number] Майно багатих — укріплене місто, а убогість безбожних — руїна.
[Enter]
[Number] 16 [Number] Праця праведних дає життя, а плоди безбожних — гріхи.
[Enter]
[Number] 17 [Number] Повчання береже дороги праведного життя, а поблажливе виховання зводить на манівці.
[Enter]
[Number] 18 [Number] Праведні уста покривають ворожнечу, а ті, хто поширює наклепи, вельми безумний.
[Enter]
[Number] 19 [Number] При багатомовності не уникнути гріха, а хто стримує свої уста, — той стане розумним.
[Enter]
[Number] 20 [Number] Язик праведного — вогнем очищене срібло, а серце безбожного — не встоїть.
[Enter]
[Number] 21 [Number] Уста праведних обізнані з високим, а нерозумні гинуть в нужді.
[Enter]
[Number] 22 [Number] Господнє благословення — на голові праведного. Воно приносить достаток і не допускає смутку до серця.
[Enter]
[Number] 23 [Number] Нерозумний жартома робить зло, а мудрість у людині породжує здоровий глузд.
[Enter]
[Number] 24 [Number] Безбожного оточила згуба, — те йому і стається, а прагнення праведного — прийнятне.
[Enter]
[Number] 25 [Number] Коли проноситься ураган, безбожний гине, а праведний, уникнувши, спасається навіки.
[Enter]
[Number] 26 [Number] Як недостиглий виноград приносить шкоду для зубів, як дим — для очей, так і беззаконня для тих, хто його чинить.
[Enter]
[Number] 27 [Number] Господній страх продовжує дні, а літа безбожних вкоротяться.
[Enter]
[Number] 28 [Number] Радість залишається з праведними, а надія безбожних пропадає.
[Enter]
[Number] 29 [Number] Страх Господній — твердиня для праведного і погибель для тих, хто чинить зло.
[Enter]
[Number] 30 [Number] Праведний повік не знеможе, а безбожні не заселять землю.
[Enter]
[Number] 31 [Number] З уст праведного крапає мудрість, а язик безбожного зникне.
[Enter]
[Number] 32 [Number] З уст праведних крапає милість, а від уст безбожних відвертаються.