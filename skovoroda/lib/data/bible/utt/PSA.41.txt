
[Number] 1 [Number] На закінчення. Повчання для синів Кореєвих.
[Enter]
[Number] 2 [Number] Як олень прагне до джерела води, так душа моя прагне до Тебе, Боже.
[Enter]
[Number] 3 [Number] Моя душа спрагнена Живого Бога. Коли прийду і з’явлюся перед обличчям Бога?
[Enter]
[Number] 4 [Number] Мої сльози стали для мене хлібом удень і вночі, коли щодня мені говорили: Де твій Бог?
[Enter]
[Number] 5 [Number] Згадав про це я і вилив перед собою душу свою, бо перейду до місця, де дивовижний намет, — аж до дому Божого — з голосом радості й хвали, зі святковим відлунням.
[Enter]
[Number] 6 [Number] Чому сумуєш, душе, чому тривожиш мене? Поклади надію на Бога, адже я прославлятиму Його. Мій Бог — спасіння моєї особи.
[Enter]
[Number] 7 [Number] Моя душа збентежена в мені. Через це я згадуватиму Тебе в околицях Йордану і Гермону, з малого пагорба.
[Enter]
[Number] 8 [Number] Безодня перекликаєтьс�� з безоднею гуркотом своїх водоспадів; усі Твої буруни і Твої хвилі нахлинули на мене.
[Enter]
[Number] 9 [Number] Вдень Господь заповість Своє милосердя, а вночі зі мною пісня — молитва до Бога мого життя.
[Enter]
[Number] 10 [Number] Промовлятиму Богові: Ти — Той, Хто за мене заступається. Чому Ти забув мене? Чому я ходжу засмучений тим, що мене гнітить ворог?
[Enter]
[Number] 11 [Number] Коли кості мої тріщали, мої гнобителі дорікали мені, говорячи щодня: Де твій Бог?
[Enter]
[Number] 12 [Number] Чому ти сумуєш, душе, чому тривожиш мене? Поклади надію на Бога, адже я прославлятиму Його. Мій Бог — спасіння моєї особи.