
[Number] 1 [Number] Повчання Асафа. Прислухайся, мій народе, до мого закону, прихили своє вухо до слів моїх уст.
[Enter]
[Number] 2 [Number] Я відкрию уста свої в притчах, розкажу давні загадки:
[Enter]
[Number] 3 [Number] те, що ми почули і що зрозуміли, що розповіли нам наші батьки.
[Enter]
[Number] 4 [Number] Воно в наступному поколінні не сховалося від їхніх дітей, які звіщали хвалу Господню, Його силу, усі Його дивовижні діла, які Він учинив.
[Enter]
[Number] 5 [Number] Він дав свідчення в Якові й встановив закон в Ізраїлі, — те, що Він заповів нашим батькам, аби вони об’явили своїм синам;
[Enter]
[Number] 6 [Number] щоби знало наступне покоління — сини, які народяться; тож вони піднімуться і сповістять це своїм синам,
[Enter]
[Number] 7 [Number] аби ті покладали свою надію на Бога, не забували Божих діянь і шукали Його заповідей;
[Enter]
[Number] 8 [Number] щоб не стали такими, як їхні батьки — родом лукавим і прикрим, який не виправив свого серця, а свій дух не довірив Богові.
[Enter]
[Number] 9 [Number] Сини Єфрема, що натягали луки і стріляли, у день битви втекли.
[Enter]
[Number] 10 [Number] Вони не зберегли Божого завіту, не забажали ходити в Його законі,
[Enter]
[Number] 11 [Number] забули про Його добродійність і всі Його дивовижні діла, які Він їм виявив,
[Enter]
[Number] 12 [Number] перед їхніми батьками — ті дивовижні діла, які Він вчинив у Єгипетській землі, на рівнині Танеос.
[Enter]
[Number] 13 [Number] Він розділив море і провів їх, а води поставив, наче бурдюк,
[Enter]
[Number] 14 [Number] і вів їх хмарою вдень і світлом вогню всю ніч.
[Enter]
[Number] 15 [Number] Він розколов скелю в пустелі й напоїв їх, наче з великої безодні:
[Enter]
[Number] 16 [Number] вивів воду зі скелі, — пустив води, наче ріки.
[Enter]
[Number] 17 [Number] Та вони й надалі продовжували грішити проти Нього, бунтувалися проти Всевишнього в безводній пустелі,
[Enter]
[Number] 18 [Number] випробовували Бога у своїх серцях, вимагаючи їжі для своєї душі.
[Enter]
[Number] 19 [Number] Вони говорили проти Бога й казали: Хіба Бог спроможний приготувати обід у пустелі?
[Enter]
[Number] 20 [Number] Адже коли вдарив Він об скелю, полилися води, та й наповнилися потоки, то чи не спроможний Він дати й хліба, забезпечити Свій народ їжею?
[Enter]
[Number] 21 [Number] Тож Господь почув, піднявся, — і вогонь запалав посеред Якова, над Ізраїлем пронісся гнів,
[Enter]
[Number] 22 [Number] бо не повірили Богові, не повірили в Його спасіння.
[Enter]
[Number] 23 [Number] І Він з висоти звелів хмарам, відкрив небесні брами —
[Enter]
[Number] 24 [Number] і, як їжу, дощем послав їм манну, — дав їм небесний хліб.
[Enter]
[Number] 25 [Number] Людина їла ангельський хліб; Він послав їм вдосталь їжі.
[Enter]
[Number] 26 [Number] Він послав з неба південний вітер, — і силою Своєю навіяв південний суховій;
[Enter]
[Number] 27 [Number] посипав на них м’ясо, немов пил, і пернатих птахів, немов морський пісок:
[Enter]
[Number] 28 [Number] їх багато нападало серед їхнього табору, довкола їхніх поселень.
[Enter]
[Number] 29 [Number] Вони їли й надмірно наситилися, — Він задовольнив їхнє бажання.
[Enter]
[Number] 30 [Number] Та своїх примх вони не позбавилися. Ще їхня їжа була в них у роті,
[Enter]
[Number] 31 [Number] а на них зійшов Божий гнів і вигубив [багатьох] із них, — скував вибраних Ізраїля.
[Enter]
[Number] 32 [Number] У всьому цьому вони продовжували грішити, — не повірили Його чудесам.
[Enter]
[Number] 33 [Number] Їхні дні в марноті проминули, а їхні літа — дуже швидко.
[Enter]
[Number] 34 [Number] Коли Він вигублював їх, вони Його шукали, поверталися, зранку вставали до Бога,
[Enter]
[Number] 35 [Number] згадували, що Бог є їхнім помічником, що Всевишній Бог є їхнім визволителем.
[Enter]
[Number] 36 [Number] Своїми устами вони підлещувалися до Нього, а своїм язиком зводили брехню на Нього.
[Enter]
[Number] 37 [Number] Їхнє серце не було з Ним щире, і вони не були вірні Його завітові.
[Enter]
[Number] 38 [Number] Та Він милосердний, Він простить їхні гріхи, не знищуватиме, а часто відвертатиме Свій гнів, не запалає Своїм всеохоплюючим обуренням.
[Enter]
[Number] 39 [Number] Адже Він пам’ятав, що вони — тіло і вітер, який проходить і не повертається.
[Enter]
[Number] 40 [Number] Як часто вони засмучували Його в пустелі, викликали Його гнів у безводній землі!
[Enter]
[Number] 41 [Number] Вони відвернулися і кинули виклик Богові, викликали обурення Святого Ізраїлевого.
[Enter]
[Number] 42 [Number] Не зберегли в пам’яті той день, коли Він своєю владою вирвав їх із рук гнобителя,
[Enter]
[Number] 43 [Number] коли показав у Єгипті Свої знамення і Свої чудеса на рівнині Танеос.
[Enter]
[Number] 44 [Number] Він перетворив їхні ріки й їхні потоки на кров, щоб не змогли пити.
[Enter]
[Number] 45 [Number] Наслав на них псячих мух, — і ті їх кусали, а також жаб, і ті спустошували їх.
[Enter]
[Number] 46 [Number] Він віддав їхній урожай тлі, а плоди їхньої праці — сарані.
[Enter]
[Number] 47 [Number] Їхні виноградники знищив градом, а їхні шовковиці — морозом.
[Enter]
[Number] 48 [Number] Він віддав їхню худобу градові, а їхнє майно — вогневі.
[Enter]
[Number] 49 [Number] Наслав на них лють Свого гніву, гнів, обурення, скруту, нашестя злих ангелів.
[Enter]
[Number] 50 [Number] Він дав вихід Своєму гнівові, не пощадив їхніх душ від смерті, а їхню худобу прирік на смерть.
[Enter]
[Number] 51 [Number] Він уразив кожного первістка в Єгипті, — первоплоди їхніх болів у поселеннях Хама.
[Enter]
[Number] 52 [Number] Свій народ Він забрав, як овець, і, наче отару, вів їх пустелею.
[Enter]
[Number] 53 [Number] Провадив їх з надією, і вони не мали страху, а їхніх ворогів покрило море.
[Enter]
[Number] 54 [Number] І привів їх до гори Своєї святості — до тієї гори, яку здобула Його правиця.
[Enter]
[Number] 55 [Number] Прогнав з-перед їхнього обличчя народи і дав їм через жеребкування наділи спадщини, і розселив ізраїльські племена по їхніх поселеннях.
[Enter]
[Number] 56 [Number] А вони випробовували і засмучували Всевишнього Бога, не зберігали Його настанов.
[Enter]
[Number] 57 [Number] Вони, як і їхні батьки, відступили і порушили завіт, — стали покрученим луком.
[Enter]
[Number] 58 [Number] Викликали Його гнів своїми жертовниками, — своїми ідолами збудили в Нього ревнощі.
[Enter]
[Number] 59 [Number] Бог почув — і відвернувся та вельми погордував Ізраїлем;
[Enter]
[Number] 60 [Number] Він покинув намет у Силомі — місце Свого перебування, де проживав між людьми.
[Enter]
[Number] 61 [Number] І силу Він їхню передав у полон, і їхню красу — у руки ворога.
[Enter]
[Number] 62 [Number] Він Свій народ віддав під меч і знехтував Своєю спадщиною.
[Enter]
[Number] 63 [Number] Вогонь поглинув їхніх юнаків, і їхні дівчата не були оплакані.
[Enter]
[Number] 64 [Number] Їхні священики загинули від меча, і їхні вдови не будуть оплакані.
[Enter]
[Number] 65 [Number] Та Господь, наче від сну пробудився, наче велетень, розігрітий вином, —
[Enter]
[Number] 66 [Number] і розгромив Своїх ворогів з тилу, піддав їх вічній ганьбі.
[Enter]
[Number] 67 [Number] Він відкинув оселі Йосифа, не обрав племені Єфрема,
[Enter]
[Number] 68 [Number] а вибрав плем’я Юди — гору Сіон, яку полюбив.
[Enter]
[Number] 69 [Number] І звів Свою святиню, яка наче одноріг, заснував її на землі навіки.
[Enter]
[Number] 70 [Number] І вибрав Давида, Свого раба, і забрав його від овечих отар, —
[Enter]
[Number] 71 [Number] Він забрав його від овець з ягнятами, щоби пасти Свій народ — Якова, і Свій спадок — Ізраїля.
[Enter]
[Number] 72 [Number] І той пас їх у простоті свого серця і провадив їх у мудрості своїх рук.