
[Number] 1 [Number] А ось родоводи Мойсея і Аарона в день, коли Господь промовляв до Мойсея на Синайській горі. 
[Number] 2 [Number] Ось імена синів Аарона: Надав, первородний, і Авіуд, Елеазар та Ітамар. 
[Number] 3 [Number] Ось імена Ааронових синів, помазаних на священиків, яких вони уповноважили на служіння священика. 
[Number] 4 [Number] Та Надав і Авіуд померли перед Господом, коли вони приносили чужий вогонь перед Господом у Синайській пустелі. Вони не мали дітей, тож Елеазар і Ітамар служили священиками зі своїм батьком Аароном. 
[Number] 5 [Number] І сказав Господь Мойсеєві, промовляючи: 
[Number] 6 [Number] Візьми плем’я Левія й поставиш їх перед священиком Аароном, і вони допомагатимуть йому, 
[Number] 7 [Number] і виконуватимуть його обов’язки з нагляду та обов’язки з нагляду синів Ізраїля перед наметом свідчення, для здійснення роботи в наметі, 
[Number] 8 [Number] і слідкуватимуть за всім обладнанням намету свідчення, за наглядом ізраїльських синів — згідно з усіма роботами в наметі. 
[Number] 9 [Number] Ти даси левітів Ааронові та його синам, священикам. Вони є даром, даним Мені від ізраїльських синів. 
[Number] 10 [Number] І поставиш Аарона та його синів над наметом свідчення, і вони слідкуватимуть за своїм священицьким служінням — усе, що відноситься до жертовника і що всередині за завісою. А сторонній, який доторкнеться до цього, — помре! 
[Number] 11 [Number] І звернувся Господь до Мойсея, кажучи: 
[Number] 12 [Number] Ось, Я взяв левітів з-поміж ізраїльських синів замість кожного первенця — хто першим виходить з лона — між ізраїльськими синами. Це — їхній викуп, тож левити будуть Моїми! 
[Number] 13 [Number] Адже Моїм є кожний первенець. У той день, коли Я уразив кожного первенця в Єгипетській землі, Я посвятив Собі кожного первенця в Ізраїлі — від людини до тварини. Вони будуть Моїми: Я — Господь! 
[Number] 14 [Number] І промовив Господь до Мойсея в Синайській пустелі, кажучи: 
[Number] 15 [Number] Зроби перепис синів Левія за їхніми родами по батьківській лінії, за їхніми племенами, згідно з їхніми родоводами. Включи в перепис кожного представника чоловічої статі від місяця і старших. 
[Number] 16 [Number] І порахував їх Мойсей та Аарон за словом Господнім, як і заповів їм Господь. 
[Number] 17 [Number] Ось ці були синами Левія за їхніми іменами: Ґедсон, Каат і Мерарі. 
[Number] 18 [Number] А ось — імена синів Ґедсона за їхніми племенами: Ловені та Семей. 
[Number] 19 [Number] І сини Каата за їхніми племенами: Амрам і Ісаар, Хеврон і Озіїл. 
[Number] 20 [Number] І сини Мерарі за їхніми племенами: Моолі та Мусі. Це — племена левітів за їхніми родами по батьківській лінії. 
[Number] 21 [Number] До Ґедсона належать плем’я Ловені й плем’я Семеї. Це — племена Ґедсона. 
[Number] 22 [Number] Їхній перепис провели з урахуванням усіх представників чоловічої статі, віком від місяця і старших. Їхній перепис дав сім тисяч п’ятсот. 
[Number] 23 [Number] Ці сини Ґедсона отаборяться за наметом, до моря. 
[Number] 24 [Number] Старійшина роду племені Ґедсона по батьківській лінії — Елісаф, син Лаїла. 
[Number] 25 [Number] А обов’язки з нагляду синів Ґедсона в наметі свідчення — намет, його накриття і завіса для входу в намет свідчення, 
[Number] 26 [Number] і завіси двору, і завіса входу двору, що є при наметі, та решта всього його обладнання. 
[Number] 27 [Number] Від Каата пішли: плем’я амрамців, плем’я ісаарців, плем’я хевронців і плем’я озіїлців. Це — племена Каата. 
[Number] 28 [Number] Кількість усіх представників чоловічої статі від місяця і старших — вісім тисяч шістсот; вони здійснюватимуть нагляд за святими речами. 
[Number] 29 [Number] Племена синів Каата отаборяться на південно-західній стороні від намету. 
[Number] 30 [Number] Старійшина роду племені Каата по батьківській лінії — Елісафан, син Озіїла. 
[Number] 31 [Number] А їхні обов’язки з нагляду — це ковчег, стіл, світильник, жертовники і обладнання святого місця — усе, що потрібно для служіння, і покривало, і всі роботи, пов’язані з ними. 
[Number] 32 [Number] А старійшина, що над старійшинами левітів — Елеазар, син священика Аарона; він поставлений здійснювати нагляд за тим, як слідкують за святими речами. 
[Number] 33 [Number] Від Мерарі: плем’я Моолі й плем’я Мусі. Це племена Мерарі. 
[Number] 34 [Number] Їхній перепис з урахуванням кожного представника чоловічої статі, від місяця і старших, — шість тисяч п’ятдесят. 
[Number] 35 [Number] А старійшина роду племені Мерарі по батьківській лінії — Суріїл, син Авіхаїла. Вони отаборяться на тій стороні від намету, що до півночі. 
[Number] 36 [Number] Нагляд, турбота синів Мерарі — це головки стовпів намету, його поперечки, його стовпи, його підставки, і все їхнє обладнання, і пов’язані з ними роботи, — 
[Number] 37 [Number] і стовпи двору довкола, і їхні підставки, і кілки, і їхні шнури.
[Enter]
[Number] 38 [Number] А ті, хто отаборився перед наметом свідчення, зі сходу, то Мойсей, Аарон і його сини, які здійснюватимуть нагляд за святинею — за наглядом ізраїльських синів. А сторонній, який доторкнеться, — помре. 
[Number] 39 [Number] Повний перепис левітів, яких порахував Мойсей і Аарон за словом Господа, — за їхніми племенами, кожного представника чоловічої статі від місяця і старших, — двадцять дві тисячі. 
[Number] 40 [Number] І промовив Господь до Мойсея, кажучи: Зроби перепис кожного первенця чоловічої статі з ізраїльських синів, від місяця і старших, і визнач їхню кількість поіменно. 
[Number] 41 [Number] І візьми для Мене левітів замість усіх первенців ізраїльських синів. Я — Господь! І худобу левітів — замість усього первородного з-поміж худоби ізраїльських синів. 
[Number] 42 [Number] І Мойсей, як і заповів Господь, зробив перепис усіх первенців між ізраїльськими синами. 
[Number] 43 [Number] І було всіх первенців чоловічої статі, — їхня загальна кількість поіменно, від місяця і старших, — двадцять дві тисячі двісті сімдесят три. 
[Number] 44 [Number] І промовив Господь до Мойсея, кажучи: 
[Number] 45 [Number] Візьми левітів замість усіх первенців ізраїльських синів, а худобу левітів — замість їхньої худоби; тож левіти будуть Моїми! Я — Господь! 
[Number] 46 [Number] А як викуп за тих двохсот сімдесяти трьох, які є з первенців ізраїльських синів і які перевищують кількість левітів, 
[Number] 47 [Number] візьми п’ять сиклів за кожного, — за священною дідрахмою візьми — двадцять оболів у сиклі; 
[Number] 48 [Number] і даси гроші Ааронові та його синам — викуп за тих, які перевищують їхнє число. 
[Number] 49 [Number] І Мойсей взяв гроші, як викуп за тих, які перевищують за кількістю левітів. 
[Number] 50 [Number] Від первенців ізраїльських синів він узяв гроші: тисяча триста шістдесят п’ять сиклів — за священним сиклем. 
[Number] 51 [Number] І за тих, які перевищували за кількістю левітів, Мойсей дав викуп Ааронові та його синам — за словом Господа, як і заповів Господь Мойсеєві.