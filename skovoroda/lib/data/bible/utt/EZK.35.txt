
[Number] 1 [Number] І до мене було Господнє слово, що промовляло: 
[Number] 2 [Number] Людський сину, поверни твоє обличчя до гори Сиїр і пророкуй проти неї, 
[Number] 3 [Number] і скажи: Так говорить Господь: Ось Я проти тебе, горо Сиїр! І простягну проти тебе Свою руку та дам тебе пустелею, і будеш спустошеною, 
[Number] 4 [Number] і у твоїх містах зроблю спустошення, і ти будеш пустою. І пізнаєш, що Я — Господь. 
[Number] 5 [Number] Тому що в тобі була вічна ворожнеча, і ти засідала на дім Ізраїля з оманою, у руці ворогів з мечем у час неправедності до кінця. 
[Number] 6 [Number] Через це живу Я, — говорить Господь, — якщо ти згрішила в крові, то кров тебе переслідуватиме. 
[Number] 7 [Number] І дам гору Сиїр у пустелю і спустошення, і вигублю з неї людей і худобу, 
[Number] 8 [Number] і наповню твої пагорби та твої долини побитими, і на всіх твоїх рівнинах поляжуть побиті серед тебе мечем. 
[Number] 9 [Number] Поставлю тебе вічною пустелею, і твої міста більше не будуть заселені. І пізнаєш, що Я — Господь!
[Enter]
[Number] 10 [Number] Тому що ти сказала: Два народи і дві країни моїми будуть, і я їх успадкую, і там є Господь. 
[Number] 11 [Number] Через це живу Я, — говорить Господь, — і вчиню з тобою за твоєю ненавистю, і тобі дам пізнатися, коли лиш судитиму тебе. 
[Number] 12 [Number] І ти взнаєш, що Я — Господь. Я почув голос твоєї хули, бо ти сказала: Гори Ізраїля спустошені, дані нам на поживу. 
[Number] 13 [Number] І ти гордо заговорила проти Мене твоїми устами. Я почув. 
[Number] 14 [Number] Так говорить Господь: У радості всієї землі Я зроблю тебе пустелею. 
[Number] 15 [Number] Пустинею будеш, горо Сиїр, і вся Ідумея буде винищена. І пізнаєш, що Я — їхній Господь Бог.