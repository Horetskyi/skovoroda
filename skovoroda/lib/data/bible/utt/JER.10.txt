
[Number] 1 [Number] Послухайте Господнє слово, яке Він сказав проти вас, доме Ізраїля! 
[Number] 2 [Number] Так говорить Господь: Доріг народів не навчайтеся і небесних ознак не бійтеся, бо вони бояться їхніх проявів! 
[Number] 3 [Number] Адже закони народів безглузді! Дерево вирубане з лісу, діло столяра чи вилитий виріб. 
[Number] 4 [Number] Сріблом і золотом прикрашене, цвяхами і молотами їх прикріпили, і вони не порушаться. 
[Number] 9 [Number] Вони — коване срібло, — не ходитимуть. Куте срібло прийде з Тарсіса, золото Мофазьке і рука золотарів, усе це — вироби митців. У синє сукно і порфіру їх нарядять. 
[Number] 5 [Number] Їх неодмінно будуть носити, бо вони самі не підуть! Тож не будете лякатися їх, бо вони не вчинять зла, — ні добра в них немає!
[Enter]
[Number] 11 [Number] Так їм скажете: Боги, які не створили небо і землю, хай загинуть із землі та з-під цього неба! 
[Number] 12 [Number] Господь — це Він, Хто вчинив землю Своєю силою, Який простягнув Усесвіт у Своїй мудрості та Своїм розумом розпростер небо, 
[Number] 13 [Number] і безліч води в небі, і навів хмари з кінця землі, блискавки зробив для дощу і вивів світло зі Своїх сховищ.
[Enter]
[Number] 14 [Number] Марною є кожна людина через брак знання, кожний золотар був засоромлений своїми литтями, бо вилили оману, — в них немає духу. 
[Number] 15 [Number] Вони марні, діла глуму, у час їхніх відвідин вони будуть знищені. 
[Number] 16 [Number] Не такою є частка Якова, бо Той, Хто створив усе, Він його спадок, Господь Йому Ім’я.
[Enter]
[Number] 17 [Number] Він зібрав ззовні твою природу, що живе у вибраних посудинах. 
[Number] 18 [Number] Бо так говорить Господь: Ось Я нищу скорботою тих, які живуть на цій землі, аби знайти твою рану. 
[Number] 19 [Number] Горе у твоєму побитті, твоя рана болюча. І Я сказав: Насправді це Моя рана, і вона Мене охопила. 
[Number] 20 [Number] Мій намет у біді, і всі Мої шкіряні покривала розірвані. Моїх синів і Моїх овець немає, немає більше місця Мого намету, місця Моїх шкіряних покривал. 
[Number] 21 [Number] Адже нерозумні були пастирі й не шукали Господа! Через це вони не зрозуміли все стадо, і воно розсипалося. 
[Number] 22 [Number] Ось іде шум гуркоту і великий землетрус із північної землі, щоб призначити міста Юди на знищення і на поселення для горобців. 
[Number] 23 [Number] Знаю, Господи, що Твоя дорога не людська, і чоловік не піде, і не випростує своєї ходи. 
[Number] 24 [Number] Настанови нас, Господи, але в суді, а не в гніві, щоб Ти нас не зробив нечисленними. 
[Number] 25 [Number] Вилий Свій гнів на народи, які Тебе не знають, і на покоління, над якими не кликалося Твоє Ім’я, бо вони поглинули Якова і знищили його, а пасовисько його спустошили.