
[Number] 1 [Number] І зробиш з негниючого дерева жертовник — п’ять ліктів завдовжки і п’ять ліктів завширшки. Жертовник буде квадратним, його ж висота — три лікті. 
[Number] 2 [Number] А на чотирьох кутах зробиш роги — роги мають бути суцільні з ним, і покриєш їх міддю. 
[Number] 3 [Number] І зробиш вінець на жертовнику, і кришку для нього, і його казани, і його вилки для м’яса, і його горщик для жару. Усе обладнання для нього зробиш з міді. 
[Number] 4 [Number] І зробиш для нього мідну решітку, подібну до сітки, а на чотирьох кутах до решітки приробиш чотири мідних кільця. 
[Number] 5 [Number] І встановиш їх під решіткою жертовника, знизу, тож решітка буде доходити до половини жертовника. 
[Number] 6 [Number] А для жертовника зробиш держаки з негниючого дерева і покриєш їх міддю. 
[Number] 7 [Number] І вкладеш держаки в кільця, і будуть держаки з боків жертовника, щоб його переносити. 
[Number] 8 [Number] Зробиш його пустотілим, з дощок; як тобі було показано на горі, саме так і зробиш. 
[Number] 9 [Number] І зробиш двір довкола намету, а з південного боку — завіси двору з тонко виробленого вісону довжиною в сто ліктів з однієї сторони. 
[Number] 10 [Number] А для них — двадцять стовпів і двадцять їхніх мідних підставок, їхні ж кільця і кріплення — срібні. 
[Number] 11 [Number] Так само зі східної сторони: завіси довжиною сто ліктів, їхніх стовпів — двадцять, і для них — двадцять мідних підставок, а кільця, кріплення стовпів і підставки — покриті сріблом. 
[Number] 12 [Number] А зі сторони, що до моря, відповідно до ширини двору, завіси матимуть п’ятдесят ліктів; стовпів для них — десять, і до них — десять підставок. 
[Number] 13 [Number] І з південної сторони, відповідно до ширини двору, завіси матимуть п’ятдесят ліктів; стовпів для них — десять і десять їхніх підставок: 
[Number] 14 [Number] довжина завіс з одного краю від входу — п’ятнадцять ліктів; стовпів для них — три, і до них — три підставки; 
[Number] 15 [Number] довжина завіс з другого краю — п’ятнадцять ліктів; стовпів для них — три, і до них — три підставки. 
[Number] 16 [Number] А для входу у двір — завіса у двадцять ліктів довжиною, із синьої тканини й пурпуру, з темно-червоного сукна і тонко виробленого вісону — вишиваної роботи; стовпів для них — чотири, і до них — чотири підставки. 
[Number] 17 [Number] Усі стовпи, які оточують подвір’я, будуть покриті сріблом, їхні головки — срібні, а їхні підставки — мідні. 
[Number] 18 [Number] Довжина двору — сто на сто ліктів, ширина — п’ятдесят на п’ятдесят ліктів, завіси висотою в п’ять ліктів з тонко виробленого вісону, а їхні підставки — мідні. 
[Number] 19 [Number] Усі предмети, усе обладнання і кілки для огорожі двору — мідні. 
[Number] 20 [Number] І накажи Ізраїльським синам, хай принесуть тобі для освітлення вибиту олію з оливок, без осаду, очищену, аби світильник постійно горів. 
[Number] 21 [Number] Аарон та його сини, з вечора до ранку, підтримуватимуть його горіння перед Господом у наметі свідчення, ззовні завіси, що над Завітом. Це — вічний закон для ваших нащадків від синів Ізраїля.