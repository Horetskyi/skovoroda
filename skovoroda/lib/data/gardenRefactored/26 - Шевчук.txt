[Italic]Єпископу Іоапну Козловичу[Italic]⁶⁸ [Italic], що входить у місто Переяслав на престол єпископський, із 1753 року. Із цього зерна: "О тож хай просвітиться світло ваше перед людьми, щоб бачили ваші добрі справи..."[Italic]

[MainSection]
Поспішай, гостю, поспішай,
Наші надії ти увінчай,
Як музикальний гарний звук
Радісно живить тіло і дух,
Так все бажаний твій прихід
Здвигнув і місто, і весь нарід.

Граде печальний, Переяслав!
Часто сирітство власне взнавав,
Вишнього зміну бачиш ти,
Се світлий день тебе освітив,
В хвилях вітрильник твій шалів —
В корабель знову керманич сів.

Шлях він направить до небес,
Сонце Христових знісши словес,
В ньому духовний видно плід,
Як в чистім плесі-дзеркалі квіт.
Агнцю подібно і Христу,
Тихо очистить нечистоту.

Він як і ділом, так в словах
Дух твій ізцілить весь у гріхах.
Скільки чесніший плоті дух,
Стільки земного взяв небокруг,
Скільки душевних страстей збив,
Плотських сильніший він лікарів.

Христе, ти витік благ святий,
Тож дух на пастиря вилий свій.
Оригіналом будь йому,
Щоб в його приклад проганяв тьму
З пастви його всяк чоловік,
Здовжуй щасливий ти йому вік!
[MainSection]

[Center] Кінець