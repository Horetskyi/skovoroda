
[Number] 1 [Number] Ось ти красива, моя подруго, ось ти вродлива. Твої очі голубині за твоїм покривалом. Твоє волосся, наче стада кіз, які показалися від Ґалааду. 
[Number] 2 [Number] Твої очі, наче стада обстрижених овець, які вийшли з купелі, усі з двійнятами, і бездітної між ними немає. 
[Number] 3 [Number] Твої губи, як червоний шнурочок, і твоя мова прекрасна. Твоя щічка без твого накриття, як кільце розрізаного граната. 
[Number] 4 [Number] Твоя шия, як башта Давида, збудована в Талпіоті. На ній розвішені тисяча щитів, усі стріли сильних. 
[Number] 5 [Number] Твої дві груді, як два малюки-близнята сарни, які пасуться між лілеями. 
[Number] 6 [Number] Доки ще дихає день і пересуваються тіні, я собі піду до гори Смирни і до пагорба Лівану.
[Enter]
[Number] 7 [Number] Ти вся красива, моя подруго, і в тобі немає пороку. 
[Number] 8 [Number] Іди з Лівану, наречена, іди з Лівану! Прийди і перейди від початку Віри, від голови Саніра і Ермона, від кубла левів, від гір леопардів! 
[Number] 9 [Number] Ти полонила наше серце, моя сестро, наречена, ти полонила нас одним твоїм поглядом, одним намистом твоєї шиї. 
[Number] 10 [Number] Які гарні твої груди, моя сестро, наречена, які гарні твої груди, приємніші від вина, і запах твого одягу понад усі аромати. 
[Number] 11 [Number] Наречена, твої губи викапують стільниковий мед, — мед і молоко з твого язика, і запах твого одягу, як запах Лівану. 
[Number] 12 [Number] Моя сестра-наречена — огорожений сад, — огорожений сад, запечатане джерело. 
[Number] 13 [Number] Твоє віття — рай гранатових дерев з урожаєм вибраних плодів Кіпру з нардом, 
[Number] 14 [Number] нард і шафран, пахуча тростина і цинамон з усіма деревами Лівану, смирна, алое з усіма найкращими мазями; 
[Number] 15 [Number] джерело саду — криниця живої води, що витікає з Лівану.
[Enter]
[Number] 16 [Number] Підіймися, північний вітре, і йди сюди! Південний вітре, провій мій сад, і хай розпливуться мої аромати! Нехай спуститься мій коханий у свій сад і нехай їсть плоди його фруктових дерев.