
[Number] 1 [Number]   Через шість днів Ісус бере Петра, Якова та його брата Івана і виводить їх самих на високу гору.
[Enter]
[Number] 2 [Number]  І Він преобразився перед ними: обличчя Його засяяло, немов сонце, одяг став білий, немов світло.
[Enter]
[Number] 3 [Number]  І ось з’явилися їм Мойсей та Ілля, які розмовляли з Ним.
[Enter]
[Number] 4 [Number]  Озвавшись, Петро сказав Ісусові: Господи, добре нам тут; коли хочеш, поставлю тут три намети: один Тобі, один Мойсеєві та один Іллі.
[Enter]
[Number] 5 [Number]  Поки він говорив, ясна хмара оповила їх, і з хмари пролунав голос: Це є Мій Улюблений Син, Якого Я вподобав; Його слухайте!
[Enter]
[Number] 6 [Number]  Почувши це, учні попадали долілиць і дуже злякалися.
[Enter]
[Number] 7 [Number]  Ісус підійшов, доторкнувся до них і сказав: Підійміться й не бійтеся.
[Enter]
[Number] 8 [Number] Підвівши свої очі, учні не побачили нікого, крім одного Ісуса.
[Enter]
[Number] 9 [Number]  Коли вони сходили з гори, Ісус наказав їм, говорячи: Нікому не розповідайте про видіння, доки Син Людський не воскресне з мертвих.
[Enter]
[Number] 10 [Number]  І учні запитали Його, кажучи: Чому книжники говорять, що спочатку має прийти Ілля?
[Enter]
[Number] 11 [Number]  А Він, відповідаючи їм, сказав: Ілля справді прийде і все приготує.
[Enter]
[Number] 12 [Number]  Проте кажу вам, що Ілля вже прийшов, та його не впізнали, але зробили з ним те, що хотіли. Так і Син Людський має від них постраждати.
[Enter]
[Number] 13 [Number] Тоді учні зрозуміли, що Він говорив їм про Івана Хрестителя.
[Enter]
[Enter]
[Number] 14 [Number]  Коли вони прийшли до людей, то до Нього підійшов один чоловік і, упавши Йому до ніг,
[Enter]
[Number] 15 [Number]  каже: Господи, помилуй мого сина, бо він — сновида і тяжко страждає: часто кидається у вогонь і часто у воду.
[Enter]
[Number] 16 [Number]  Я привів його до Твоїх учнів, та вони не могли його оздоровити.
[Enter]
[Number] 17 [Number]  А Ісус сказав у відповідь: О роде невірний і розбещений, доки буду з вами? Доки терпітиму вас? Приведіть Мені його сюди!
[Enter]
[Number] 18 [Number]  І погрозив йому Ісус, і біс вийшов з нього: тієї ж миті юнак одужав.
[Enter]
[Enter]
[Number] 19 [Number]  Тоді учні, прийшовши до Ісуса, Який був на самоті, запитали: Чому ми не змогли його вигнати?
[Enter]
[Number] 20 [Number]  Він сказав їм: Через ваше маловір’я. Запевняю вас: коли будете мати віру, як гірчичне зерно, то скажете цій горі: Перейди звідси туди! — і вона перейде; і нічого не буде для вас неможливого.
[Enter]
[Number] 21 [Number] [Цей же рід не виходить інакше — тільки молитвою і постом].
[Enter]
[Enter]
[Number] 22 [Number]   Коли вони зібралися в Галилеї, Ісус сказав їм: Син Людський буде виданий у руки людям,
[Enter]
[Number] 23 [Number]  і вони Його вб’ють, але третього дня Він воскресне. І учні дуже засмутилися.
[Enter]
[Enter]
[Number] 24 [Number]  Коли вони прибули в Капернаум, наблизилися збирачі дідрахм до Петра і запитали: А ваш Учитель заплатить дідрахму?
[Enter]
[Number] 25 [Number] Він відповідає: Так. А коли ввійшов до хати, випередив його Ісус, промовивши: Як тобі здається, Симоне, з кого земні царі беруть данину чи податок: зі своїх синів чи із чужих?
[Enter]
[Number] 26 [Number]  Коли той відповів: Із чужих, — то Ісус сказав йому: Отже, сини вільні.
[Enter]
[Number] 27 [Number]  Але, щоб ми не спокусили їх, піди до моря, закинь вудку, візьми рибу, яка першою попадеться, і, відкривши їй рота, знайдеш статир; візьми його і дай їм за Мене та за себе.