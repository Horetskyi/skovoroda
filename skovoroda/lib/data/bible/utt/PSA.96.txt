
[Number] 1 [Number] Псалом Давида, коли його земля була впорядкована. Господь зацарював: нехай звеселиться земля! Хай зрадіють численні острови!
[Enter]
[Number] 2 [Number] Хмара й темрява навколо Нього, справедливість і суд — основа Його престолу.
[Enter]
[Number] 3 [Number] Перед Ним перейде вогонь і навкруги попалить Його ворогів.
[Enter]
[Number] 4 [Number] З’явилися у Всесвіті Його блискавки, — земля побачила й здригнулася.
[Enter]
[Number] 5 [Number] Гори, наче віск, розтопилися від присутності Господа, — від обличчя Господа всієї землі.
[Enter]
[Number] 6 [Number] Небеса сповістили Його правду, і всі народи побачили Його славу.
[Enter]
[Number] 7 [Number] Нехай покриє ганьба всіх тих, які кланяються різьбленим божкам, — тих, хто вихваляється своїми ідолами. Поклоніться Йому, усі ангели Його!
[Enter]
[Number] 8 [Number] Почув Сіон і наповнився радістю, зраділи юдейські дочки щодо Твоїх присудів, Господи.
[Enter]
[Number] 9 [Number] Адже Ти — Господь, Всевишній над усією землею, Ти надзвичайно звеличився над усіма богами.
[Enter]
[Number] 10 [Number] Ви, що любите Господа, ненавидьте зло. Господь береже душі Своїх праведних, — Він визволить їх із рук грішників.
[Enter]
[Number] 11 [Number] Світло засяяло для праведного, радість — для праведних серцем.
[Enter]
[Number] 12 [Number] Радійте, праведні, у Господі, славте пам’ять Його святості.