
[Number] 1 [Number] Прославлятиму Тебе, Господи, Царю, і хвалитиму Тебе, Бога, мого Спасителя, визнаюся Твоєму Імені, 
[Number] 2 [Number] бо Ти мені став охороною і помічником, і викупив моє тіло від знищення і з пастки язика, що обмовляє, з уст тих, що кують брехню, і перед противниками Ти став помічником, і визволив мене 
[Number] 3 [Number] через безліч милосердя і задля Твого Імені, від пасток тих, що готові пожерти, з руки тих, що шукають мою душу, з безлічі скорбот, які я мав, 
[Number] 4 [Number] від задухи вогню довкола і з-посеред вогню, де я не запалив, 
[Number] 5 [Number] з глибини лона аду і від нечистого язика, і від неправдивого слова, 
[Number] 6 [Number] і від списа неправедного язика. Моя душа наблизилася аж до смерті, і моє життя було близько до аду внизу. 
[Number] 7 [Number] Мене оточили звідусіль, і не було помічника. Я поглянув на допомогу людей, і не було. 
[Number] 8 [Number] І я згадав Твоє милосердя, Господи, і Твоє добродійство, що від віку, бо Ти вибираєш тих, що Тебе терпеливо очікують, і Ти врятуєш їх з руки ворогів. 
[Number] 9 [Number] І я підняв із землі моє благання, і я помолився за визволення від смерті. 
[Number] 10 [Number] Я прикликав Господа, батька мого Господа, щоб не покинув мене в дні скорботи, безпомічним — у час гордих. Хвалитиму Твоє Ім’я завжди і оспівуватиму в прославлянні. 
[Number] 11 [Number] І моя молитва буде вислухана. Адже Він мене спас із погибелі й визволив мене від поганого часу. 
[Number] 12 [Number] Через це прославлятиму і хвалитиму Тебе, і поблагословлю Господнє Ім’я.
[Enter]
[Number] 13 [Number] Ще будучи молодшим, раніше, ніж я заблукав, я явно шукав мудрості в моїй молитві. 
[Number] 14 [Number] Перед храмом я молився за неї і аж до кінця шукатиму за нею. 
[Number] 15 [Number] Від цвітіння до дозрівання винограду раділо нею моє серце. Моя нога пішла по рівному, я її досліджував від моєї молодості. 
[Number] 16 [Number] Я дещо нахилив своє вухо, і я прийняв, і знайшов для себе велике напоумлення. 
[Number] 17 [Number] Здобуток був мені в цьому. Я дам славу Тому, Хто дає мені мудрість. 
[Number] 18 [Number] Адже я задумав чинити згідно з нею і приревнував за добром, і не засоромлюся. 
[Number] 19 [Number] Моя душа побивалася за нею, і я був докладний у виконанні закону. Я підняв мої руки вгору, і я роздумував над незнанням її. 
[Number] 20 [Number] Я спрямував мою душу до неї, і я її знайшов в очищенні, придбав я серце з нею від початку. Через це не буду покинутий. 
[Number] 21 [Number] І моє лоно зворушилося, щоб її знайти. Через це я придбав добре майно. 
[Number] 22 [Number] Господь дав мені язик, як мою винагороду, і ним я Його хвалитиму. 
[Number] 23 [Number] Наблизьтеся до мене, не напоумлені, і поселіться в домі напоумлення. 
[Number] 24 [Number] Чому ще маєте ви брак у цьому, і ваші душі сильно спраглі? 
[Number] 25 [Number] Я відкрив мої уста і сказав: Придбайте її собі без срібла. 
[Number] 26 [Number] Підкладіть вашу шию під ярмо, і нехай ваша душа прийме напоумлення. Вона близько, щоб її знайти. 
[Number] 27 [Number] Гляньте вашими очима, що я трохи потрудився і знайшов собі великий спочинок. 
[Number] 28 [Number] Придбайте напоумлення за велику кількість срібла — і ним придбаєте багато золота. 
[Number] 29 [Number] Нехай зрадіє ваша душа Його милосердям, і не застидаєтеся Його похвалою. 
[Number] 30 [Number] Чиніть ваше діло перед часом, і Він дасть вам винагороду у свій час.