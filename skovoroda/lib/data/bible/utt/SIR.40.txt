
[Number] 1 [Number] Великий труд створений для кожної людини, і тяжке ярмо для синів Адама, від днів виходу з лона їхньої матері аж до днів повороту до матері всіх. 
[Number] 2 [Number] Їхні роздуми і страх серця — уява про очікуване, про день смерті. 
[Number] 3 [Number] Від того, що сидить на престолі слави, і аж до впокореного в землі та попелі, 
[Number] 4 [Number] від того, що носить синій одяг і вінець, і аж до одягненого незабарвленим льоном — гнів і ревнощі, тривога, заколот, страх смерті та ворожнеча і гнів. 
[Number] 5 [Number] І в часі спочинку на ліжку нічний сон змінює його розум. 
[Number] 6 [Number] Малий як ніщо спочинок, і від нього в снах, як удень, трудиться, замішаний видінням свого серця, як той, що втік від обличчя війни. 
[Number] 7 [Number] У час своєї потреби він устав і дивувався, що немає жодного страшного. 
[Number] 8 [Number] Це буває з усяким тілом, від людини аж до худоби, і на грішних усемеро більше до цього. 
[Number] 9 [Number] Смерть, кров, гнів і меч, напади, голод, розбиття і бичування, — 
[Number] 10 [Number] для беззаконних створено це все, і через них стався потоп. 
[Number] 11 [Number] Усе, що із землі, повертається до землі, і що від вод, повертається до моря.
[Enter]
[Number] 12 [Number] Усякий дар і беззаконня вигубиться, а віра стоятиме навіки. 
[Number] 13 [Number] Маєтки безбожних висохнуть, як ріка, і загримлять, як великий грім у дощ. 
[Number] 14 [Number] Коли він відкриє руки, він розвеселиться, так повністю зникнуть ті, хто чинить переступ. 
[Number] 15 [Number] Нащадки безбожних не розмножать віття, і вони — нечисті коріння на нетесаному камені. 
[Number] 16 [Number] Тростина біля всякої води та березі ріки буде виполота перед усякою травою. 
[Number] 17 [Number] Милість, як рай у благословеннях, і милостиня залишиться навіки.
[Enter]
[Number] 18 [Number] Життя самодостатнього і робітника буде посолоджене, та хто знайшов скарб, більший за обох. 
[Number] 19 [Number] Діти і будування міста утверджують ім’я, та незаплямована жінка вважається кращою за те й інше. 
[Number] 20 [Number] Вино і музика веселять серце, та любов мудрості більша від обох. 
[Number] 21 [Number] Сопілка і псалтир солодять члени тіла, та солодкий язик — понад обох. 
[Number] 22 [Number] Око полюбить милість, красу, та зелень насіння більше за обох. 
[Number] 23 [Number] П��иятель і друг зустрічаються час до часу, та жінка із чоловіком більше за обох. 
[Number] 24 [Number] Брати і допомога — на час скорботи, та понад обох визволить милостиня. 
[Number] 25 [Number] Золото і срібло закріплять ноги, та рада вважається кращою за обох. 
[Number] 26 [Number] Маєток і сила піднесуть серце вгору, та кращий за обох Господній страх. У Господньому страху немає втрати, і не потрібно Йому шукати підмоги. 
[Number] 27 [Number] Господній страх, — як рай благословення, і він покрив його більше за будь-яку славу.
[Enter]
[Number] 28 [Number] Дитино, не живи життям жебрака. Краще померти, ніж жебрати. 
[Number] 29 [Number] Чоловік, що дивиться на чужий стіл, його життя не є життям, він занечистить свою душу чужими стравами. А розумний і напоумлений чоловік остережеться. 
[Number] 30 [Number] В устах безстидного прохання буде солодким, і в його животі загориться вогонь.