
[Number] 1 [Number] Алилуя. Прославляйте Господа, бо Він добрий, бо Його милість навіки.
[Enter]
[Number] 2 [Number] Хто розкаже про величні Господні діла, хто розголосить про Нього всю хвалу?
[Enter]
[Number] 3 [Number] Блаженні ті, які дотримуються права і поступають праведно повсякчас!
[Enter]
[Number] 4 [Number] Згадай нас, Господи, коли милуватимеш Свій народ, і нас відвідай спасінням Своїм,
[Enter]
[Number] 5 [Number] щоб ми бачили добробут Твоїх обранців, раділи щастям Твого народу, хвалилися Твоєю спадщиною.
[Enter]
[Number] 6 [Number] Ми згрішили з нашими батьками: чинили беззаконня, творили неправду.
[Enter]
[Number] 7 [Number] Наші батьки в Єгипті не збагнули Твоїх чудес, не запам’ятали численних виявів Твого милосердя, завдали прикрощів на підході до Червоного моря.
[Enter]
[Number] 8 [Number] Та Він їх спас задля Свого Імені, — щоб вони пізнали Його силу.
[Enter]
[Number] 9 [Number] Він погрозив Червоному морю, — і воно висохло; перевів їх по дну безодні, наче крізь пустелю;
[Enter]
[Number] 10 [Number] спас Він їх з руки ненависників, визволив їх з руки ворога.
[Enter]
[Number] 11 [Number] Вода покрила тих, які пригноблювали їх: жодного з них не залишилося.
[Enter]
[Number] 12 [Number] Тож повірили Його словам і заспівали Йому хвалу.
[Enter]
[Number] 13 [Number] Та швидко забули Його діла, не виконали Його настанов.
[Enter]
[Number] 14 [Number] І виявили свою жадобу в пустелі, випробовували Бога в безводній землі.
[Enter]
[Number] 15 [Number] І Він задовольнив їм їхнє бажання — послав насичення їхнім душам.
[Enter]
[Number] 16 [Number] У таборі вони викликали гнів Мойсея та Аарона — Господнього святого.
[Enter]
[Number] 17 [Number] І розступилася земля — поглинула Датана й покрила зборище Авірона.
[Enter]
[Number] 18 [Number] В їхньому зібранні спалахнув вогонь, — полум’я попалило грішників.
[Enter]
[Number] 19 [Number] І зробили теля на Хориві, і поклонилися вилитому ідолові.
[Enter]
[Number] 20 [Number] Проміняли свою славу на подобу теляти, що їсть траву.
[Enter]
[Number] 21 [Number] Забули Бога, Який їх спас, Який зробив велике в Єгипті,
[Enter]
[Number] 22 [Number] дивовижне — в землі Хама, страшне — на Червоному морі.
[Enter]
[Number] 23 [Number] І сказав Він, що їх вигубить… коли б не Мойсей, Його обранець, який став перед Ним під час побиття, щоб відвернути Його гнів, аби Він їх повністю не знищив.
[Enter]
[Number] 24 [Number] Та погордували бажаною землею, не повірили Його слову.
[Enter]
[Number] 25 [Number] Тож нарікали у своїх поселеннях, не послухалися Господнього голосу.
[Enter]
[Number] 26 [Number] І Він на них підняв Свою руку, щоби повалити їх у пустелі, —
[Enter]
[Number] 27 [Number] повалити їхнє потомство серед народів і розсіяти їх по країнах.
[Enter]
[Number] 28 [Number] І віддалися Веелфеґорові, — їли жертви для неживих.
[Enter]
[Number] 29 [Number] І прогнівили Його своїми вчинками, серед них поширилася пошесть.
[Enter]
[Number] 30 [Number] Та піднявся Фінеес, учинив примирення, — і спинилася пошесть.
[Enter]
[Number] 31 [Number] Йому зараховано це як праведність із роду в рід, навіки.
[Enter]
[Number] 32 [Number] Вони викликали Його гнів біля Води нарікання. І Мойсей через них постраждав,
[Enter]
[Number] 33 [Number] бо допекли його духові, і він сказав зайве своїми вустами.
[Enter]
[Number] 34 [Number] Вони не вигубили народів, про яких говорив їм Господь,
[Enter]
[Number] 35 [Number] а змішалися з народами і перейняли їхні вчинки.
[Enter]
[Number] 36 [Number] І служили їхнім ідолам, які стали для них спокусою.
[Enter]
[Number] 37 [Number] Своїх синів і своїх дочок вони принесли в жертву демонам, —
[Enter]
[Number] 38 [Number] проливали невинну кров, кров своїх синів і дочок, яких приносили в жертву божищам Ханаана; земля була осквернена кров’ю,
[Enter]
[Number] 39 [Number] опоганена їхніми ділами, — вони облудними були у своїх діяннях.
[Enter]
[Number] 40 [Number] Тож Господь запалав гнівом на Свій народ, відчув огиду до Свого спадку
[Enter]
[Number] 41 [Number] і передав їх у руки народів: над ними запанували ті, хто їх ненавидів.
[Enter]
[Number] 42 [Number] Їхні вороги гнобили їх, і вони впокорилися під їхню руку.
[Enter]
[Number] 43 [Number] Він часто визволяв їх, та вони завдавали прикрощів Йому своїми бажаннями — і зазнали приниження через свої беззаконня.
[Enter]
[Number] 44 [Number] Та, як їх гнобили, Він зглянувся над ними, коли почув їхні благання.
[Enter]
[Number] 45 [Number] І Він згадав Свій завіт, і розкаявся через Своє безмежне милосердя, —
[Enter]
[Number] 46 [Number] розбудив милосердя в усіх тих, хто їх тримав у полоні.
[Enter]
[Number] 47 [Number] Спаси нас, Господи, Боже наш, і збери нас з-поміж народів, щоб ми прославляли Твоє святе Ім’я, хвалилися Твоєю похвалою.
[Enter]
[Number] 48 [Number] Благословенний Господь, Бог Ізраїля, від віку й до віку! І весь народ скаже: Нехай буде так, хай так буде!