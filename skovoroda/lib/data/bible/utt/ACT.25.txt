
[Number] 1 [Number]  А Фест, перебравши владу, через три дні прийшов з Кесарії до Єрусалима.
[Enter]
[Number] 2 [Number]  Первосвященики та провідники юдеїв поскаржилися йому на Павла і благали його,
[Enter]
[Number] 3 [Number]  ласкаво просячи, щоби прислав його в Єрусалим, а самі готували засідку, аби вбити його по дорозі.
[Enter]
[Number] 4 [Number]  Фест же сказав, щоб стерегли Павла в Кесарії, оскільки він сам мав незабаром туди піти.
[Enter]
[Number] 5 [Number] Отже, — сказав він, — ті з вас, хто може, хай ідуть зі мною, і якщо є якесь порушення в [цьому] чоловікові, хай звинувачують його!
[Enter]
[Number] 6 [Number]  Пробувши в них не більше як вісім або ��есять днів, повернувся до Кесарії; наступного дня, сівши на місце судді, наказав привести Павла.
[Enter]
[Number] 7 [Number] Коли його привели, оточили його ті юдеї, котрі прийшли з Єрусалима, висуваючи багато тяжких звинувачень, яких не могли довести.
[Enter]
[Number] 8 [Number]  Павло ж захищався: Я нічим не згрішив ні проти юдейського Закону, ні проти храму, ні проти кесаря!
[Enter]
[Number] 9 [Number]  Тоді Фест, бажаючи догодити юдеям, промовив Павлові у відповідь: Чи ти хочеш піти в Єрусалим і там щодо цього суд від мене прийняти?
[Enter]
[Enter]
[Number] 10 [Number] А Павло сказав: Я стою перед судом кесаря, де мені належить суд прийняти. Юдеїв нічим я не скривдив, і ти це добре знаєш.
[Enter]
[Number] 11 [Number]  Якщо ж кривду або щось варте смерті я вчинив, то не відмовляюся вмерти. Якщо ж немає нічого того, у чому вони мене звинувачують, ніхто мене не може їм видати. Покликаюся на кесаря!
[Enter]
[Number] 12 [Number]  Тоді Фест, порозмовлявши з радниками, відповів: Ти покликався на кесаря, то й підеш до кесаря!
[Enter]
[Enter]
[Number] 13 [Number]  Коли минуло декілька днів, цар Агрипа й Верніка прибули до Кесарії поздоровити Феста.
[Enter]
[Number] 14 [Number]  Через те, що перебували там чимало днів, Фест розповів цареві про Павла, кажучи: Є один чоловік, в’язень, залишений Феліксом,
[Enter]
[Number] 15 [Number]  на якого, коли я був у Єрусалимі, первосвященики і юдейські старші подали скаргу, домагаючись його засудження.
[Enter]
[Number] 16 [Number]  Я відповів їм, що в римлян немає звичаю видавати якусь людину [на страту], поки обвинувачений не має перед собою тих, які його звинувачують, і не матиме змоги боронитися від звинувачень.
[Enter]
[Number] 17 [Number] Коли ж вони тут зійшлися, я без жодної затримки наступного ж дня сів на місце судді й наказав привести чоловіка.
[Enter]
[Number] 18 [Number]  Обступивши його, обвинувачі не вказали жодної провини з тих, про які я підозрював,
[Enter]
[Number] 19 [Number]  а мали з ним якісь суперечки про свої забобони і про Якогось померлого Ісуса, про Якого Павло запевняв, що Він живий.
[Enter]
[Number] 20 [Number]  Розгубившись у цьому питанні, я сказав, чи не хоче він піти в Єрусалим і там судитися щодо цього.
[Enter]
[Number] 21 [Number]  Оскільки Павло вимагав, щоби його залишили на розсуд Августа, то я наказав охороняти його, доки не відішлю його до кесаря.
[Enter]
[Number] 22 [Number]  Агрипа ж промовив до Феста: Хотів би я і сам того чоловіка послухати. [Той же] сказав: Завтра почуєш його.
[Enter]
[Number] 23 [Number]  А наступного дня прийшли Агрипа й Верніка з великою пишнотою і ввійшли до судової зали разом із тисяцькими та знатними мужами міста. Коли наказав Фест, привели Павла.
[Enter]
[Number] 24 [Number]  І каже Фест: Агрипо, царю, і всі мужі, які прийшли з нами! Ви бачите того, за кого настирливо просила мене вся юдейська громада і в Єрусалимі, і тут, викрикуючи, що не належить йому більше жити.
[Enter]
[Number] 25 [Number]  Я ж, довідавшись, що нічого вартого смерті він не зробив, та й сам він покликався на кесаря, тож я вирішив послати його.
[Enter]
[Number] 26 [Number] Не маю нічого певного написати про нього володареві, тому привів я його до вас, особливо до тебе, Агрипо, царю, щоб як розпитаєш його, мав що написати.
[Enter]
[Number] 27 [Number]  Бо здається мені недоречним посилати в’язня, не зазначивши звинувачення проти нього.