
[Number] 1 [Number] І Господь помилує Якова, і ще раз вибере Ізраїля, і вони матимуть спокій на своїй землі, і до них пристане осілий чужинець — пристане до дому Якова. 
[Number] 2 [Number] І візьмуть їх народи та приведуть до їхнього місця, і вони отримають спадок, а ті розмножаться на землі Бога в рабів і рабинь. І стануть полоненими ті, які їх полонили, і підвладними будуть ті, хто панував над ними.
[Enter]
[Number] 3 [Number] І буде в той день, що Бог дасть тобі спочинок від страждань, твого гніву і твого тяжкого рабства, яким ти їм служив. 
[Number] 4 [Number] І візьмеш це ридання над царем Вавилону, і скажеш у той день: Як зупинився вимагач, — зупинився той, хто підганяв! 
[Number] 5 [Number] Бог знищив ярмо грішних, ярмо володарів. 
[Number] 6 [Number] Побиваючий народ гнівом, наносячи невиліковну рану, хто уражав народ карою гніву, яка не знала пощади, 
[Number] 7 [Number] спочив з упевненістю. Уся земля вигукує з веселістю, 
[Number] 8 [Number] і дерева Лівану зраділи тобою, і кедр Лівану: Відколи ти заснув, не вийшов той, хто нас зрізує! 
[Number] 9 [Number] Ад внизу засмутився, зустрівши тебе, встали проти тебе всі велетні, володарі землі, вони підняли зі своїх престолів усіх царів народів. 
[Number] 10 [Number] Усі у відповідь скажуть тобі: І ти полонений, як і ми! І ти до нас зарахований! 
[Number] 11 [Number] Тож твоя слава зійшла в ад, твоя велика веселість. Під тобою розстелять гній, а твоє накриття — черв’як.
[Enter]
[Number] 12 [Number] Як він упав з неба, рання зоря, яка сходить на світанку? Розбитий об землю той, хто посилає до всіх народів. 
[Number] 13 [Number] А ти казав у своєму розумі: Піднімуся до неба, вище від Божих зірок поставлю свій престол, сяду на високій горі, на високих горах, що на півночі, 
[Number] 14 [Number] підіймуся понад хмари, буду такий, як Всевишній! 
[Number] 15 [Number] А тепер зійдеш в ад, — до основ землі. 
[Number] 16 [Number] Ті, які тебе побачать, будуть тобою здивовані й скажуть: Це той чоловік, який розгнівив землю, який сколихнув царів? 
[Number] 17 [Number] Який перетворив увесь усесвіт у пустелю і вигубив міста, хто не звільнив тих, які в полоні. 
[Number] 18 [Number] Усі царі народів заснули в пошані, — кожний у своєму склепі. 
[Number] 19 [Number] А ти будеш покинутий у горах, як гидкий мертвий з багатьма мертвими, винищеними мечами, які сходять в ад. Так, як одяг, вимазаний у крові, не буде чистим, 
[Number] 20 [Number] так і ти не будеш чистий, тому що ти знищив Мою землю, і ти вигубив Мій народ. Не залишишся навіки часу, погане насіння! 
[Number] 21 [Number] Приготуй своїх дітей на вигублення за гріхи свого батька, щоб не встали, не успадкували землю і не наповнили землю війнами!
[Enter]
[Number] 22 [Number] І Я повстану на них, — говорить Господь Саваот, — і знищу їхнє ім’я, останок і нащадків, — так говорить Господь. 
[Number] 23 [Number] І перетворю Вавилон у пустелю, щоб поселилися змії, і буде на ніщо. І поставлю його, як яму глини на знищення. 
[Number] 24 [Number] Так говорить Господь Саваот: Як Я сказав, так і буде, і як Я порадив, так і залишиться, 
[Number] 25 [Number] щоб вигубити ассирійців з Моєї землі та з Моїх гір, і будуть на потоптання, і знімуть з них їхнє ярмо, і їхня слава буде забрана з плечей! 
[Number] 26 [Number] Це — рада, яку дав Господь для всього всесвіту, і це — високо піднята рука над усіма народами всесвіту. 
[Number] 27 [Number] Бо хто рознесе те, що порадив Бог Саваот? І хто відверне високо підняту руку?
[Enter]
[Number] 28 [Number] У рік, коли помер цар Ахаз, було це слово. 
[Number] 29 [Number] Не радійте, усі филистимці, тому що знищене ярмо того, хто вас б’є. Адже з нащадків зміїв вийде покоління аспідів, і їхні покоління вийдуть зміями, які літають. 
[Number] 30 [Number] А він пастиме бідних, і бідні мужі спочинуть у мирі. Він голодом знищить твоїх нащадків і вигубить твій останок. 
[Number] 31 [Number] Кричіть, брами міст, хай закричать міста збентежені, усі филистимці, бо з півночі приходить дим, і не буде існування. 
[Number] 32 [Number] А яку відповідь отримають царі народів? Оскільки Господь заснував Сіон, то через Нього врятуються покірні народу.