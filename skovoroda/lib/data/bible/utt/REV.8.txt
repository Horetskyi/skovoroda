
[Number] 1 [Number]  І коли відкрив сьому печать, усе затихло на небі десь на півгодини.
[Enter]
[Number] 2 [Number]  І я побачив сім ангелів, які стояли перед Богом, і дано їм було сім сурм.
[Enter]
[Number] 3 [Number]  І інший ангел прийшов і став перед жертовником із золотою кадильницею. І йому дано було багато ладану, щоби додавав до молитов усіх святих на золотий жертовник перед престолом.
[Enter]
[Number] 4 [Number] І піднявся дим від ладану з молитвами святих — з руки ангела перед Богом.
[Enter]
[Number] 5 [Number]  І взяв ангел кадильницю, наповнив її вогнем з жертовника, та й кинув на землю. І зчинилися громи, і голоси, і блискавки, і землетрус.
[Enter]
[Enter]
[Number] 6 [Number]  А сім ангелів, які мали сім сурм, приготувалися затрубити.
[Enter]
[Number] 7 [Number]  І засурмив перший, — і зірвалися град та вогонь, перемішані з кров’ю, і впали на землю: і третина землі згоріла, і третина дерев згоріла, а зелена трава вся згоріла.
[Enter]
[Number] 8 [Number]  І другий ангел засурмив, — і наче велика, охоплена вогнем гора була вкинена в море, — і третина моря стала кров’ю,
[Enter]
[Number] 9 [Number]  і вимерла третина морських створінь, які мають душі, і загинула третина кораблів.
[Enter]
[Number] 10 [Number]  І третій ангел засурмив, — і з неба впала велика зоря, що палала, мов смолоскип, і впала на третину рік та водних джерел.
[Enter]
[Number] 11 [Number]  А назва тієї зорі — Полин. І третина вод стала як полин, і багато людей померло від води, бо вона стала гіркою.
[Enter]
[Number] 12 [Number]  І четвертий ангел засурмив, — і уражена була третина сонця, і третина місяця, і третина зірок, щоб затьмарилася їх третя частина, аби не світили вони третину дня і також ночі.
[Enter]
[Number] 13 [Number]  І я побачив, і почув, що один орел літав серед неба і кликав гучним голосом: Горе, горе, горе мешканцям землі від звуку сурми інших трьох ангелів, які мають засурмити!