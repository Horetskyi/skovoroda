
[Number] 1 [Number] Алилуя. Прославляйте Господа, бо Він добрий, бо Його милість навіки.
[Enter]
[Number] 2 [Number] Хай промовляють так викуплені Господом, яких Він визволив із рук ворога.
[Enter]
[Number] 3 [Number] Зібрав їх з країн: зі сходу, заходу, півночі й півдня.
[Enter]
[Number] 4 [Number] Вони заблукали в безводній пустелі — не знайшли дороги до заселеного міста;
[Enter]
[Number] 5 [Number] були голодні й спраглі, і умлівала в них душа.
[Enter]
[Number] 6 [Number] І закликали до Господа у своїй недолі, і Він визволив їх від їхніх бід,
[Enter]
[Number] 7 [Number] і дорогою прямою попровадив їх, щоби прибули до міста, де мали проживати.
[Enter]
[Number] 8 [Number] Тож хай прославляють Господа за Його милосердя і Його чудеса для людських синів!
[Enter]
[Number] 9 [Number] Адже Він наситив спустошену душу, — наповнив добром спраглу душу
[Enter]
[Number] 10 [Number] тих, які перебували в мороку, у тіні смерті, були сковані нуждою і залізом;
[Enter]
[Number] 11 [Number] оскільки вони збунтувалися проти Божих слів і поглумилися над радою Всевишнього.
[Enter]
[Number] 12 [Number] Тож їхнє серце було впокорене працею; вони знемагали, та не було кому допомогти.
[Enter]
[Number] 13 [Number] І, коли їх гнобили, вони заволали до Господа, і Він їх визволив з їхніх скорбот:
[Enter]
[Number] 14 [Number] вивів їх з мороку і тіні смерті, кайдани їхні розірвав.
[Enter]
[Number] 15 [Number] Тож хай прославляють Господа за Його милосердя і Його чудеса для людських синів!
[Enter]
[Number] 16 [Number] Це ж Він розбив мідні брами і розтрощив залізні засуви!
[Enter]
[Number] 17 [Number] Допоміг їм повернути з дороги їхнього беззаконня, бо через своє беззаконня вони зазнали приниження.
[Enter]
[Number] 18 [Number] Будь-яка їжа стала огидною для їхньої душі, і вони наблизилися до воріт смерті.
[Enter]
[Number] 19 [Number] І, коли їх гнобили, вони заволали до Господа, і Він їх визволив з їхніх скорбот.
[Enter]
[Number] 20 [Number] Він послав Своє слово й оздоровив їх, визволив їх від їхньої погибелі.
[Enter]
[Number] 21 [Number] Тож хай прославляють Господа за Його милосердя і Його чудеса для людських синів!
[Enter]
[Number] 22 [Number] Хай принесуть жертву хвали, хай розкажуть про Його діла з радістю!
[Enter]
[Number] 23 [Number] Ті, які відпливають у море на кораблях, котрі торгують на багатьох водних шляхах,
[Enter]
[Number] 24 [Number] бачили Господні діла і Його чудеса в морській глибині!
[Enter]
[Number] 25 [Number] Він промовив, — і зірвався нищівний вітер, піднялися вгору морські хвилі, —
[Enter]
[Number] 26 [Number] вони підносяться до неба і спадають у безодню; їхня душа танула в біді.
[Enter]
[Number] 27 [Number] Вони розбушувалися, заточуються, наче п’яні, — і вся їхня мудрість пропала.
[Enter]
[Number] 28 [Number] Та у своєму горі вони заволали до Господа, і Він їх звільнив від їхніх страждань.
[Enter]
[Number] 29 [Number] Він наказав бурі — і настала тиша, і заспокоїлися її хвилі.
[Enter]
[Number] 30 [Number] Вони ж зраділи, що стихло. І Він привів їх до бажаної пристані.
[Enter]
[Number] 31 [Number] Тож хай прославляють Господа за Його милосердя, за Його чудеса для людських синів!
[Enter]
[Number] 32 [Number] Хай величають Його на зібраннях народу, на засіданні старців нехай Його прославляють!
[Enter]
[Number] 33 [Number] Він обернув ріки в пустелю і водні джерела — на суху землю:
[Enter]
[Number] 34 [Number] плодоносну землю — через злодіяння тих, хто на ній живе, — перетворив у солончаки.
[Enter]
[Number] 35 [Number] А пустелю Він обернув в озерний край, і суху землю — у водні джерела.
[Enter]
[Number] 36 [Number] Він поселив там спраглих, і вони збудували місто для проживання.
[Enter]
[Number] 37 [Number] Тож вони засіяли поля, насадили виноградники і зібрали вирощений урожай.
[Enter]
[Number] 38 [Number] І Він поблагословив їх, і стали дуже численними, і їхньої худоби не поменшало.
[Enter]
[Number] 39 [Number] Та вони стали нечисленними, і зле їм було під тягарем страждань і болю.
[Enter]
[Number] 40 [Number] Зневага вилилася на володарів, — Він дав їм блукати в непрохідних місцях, на бездоріжжі.
[Enter]
[Number] 41 [Number] Він допоміг бідному вибратися з убогості й намножив родини, як отару.
[Enter]
[Number] 42 [Number] Побачать це праведні й зрадіють, а все беззаконне закриє свої вуста.
[Enter]
[Number] 43 [Number] Хто мудрий і буде дотримуватися цього? Вони зрозуміють милість Господню.