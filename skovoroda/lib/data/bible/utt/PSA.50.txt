
[Number] 1 [Number] На закінчення. Псалом Давида, 
[Number] 2 [Number] коли до нього прийшов пророк Натан, після того, як він увійшов до Вирсавії.
[Enter]
[Number] 3 [Number] Помилуй мене, Боже, з великої милості Своєї, і через велике Своє милосердя очисти беззаконня моє.
[Enter]
[Number] 4 [Number] Особливо обмий мене від мого беззаконня і очисти мене від мого гріха.
[Enter]
[Number] 5 [Number] Бо я знаю своє беззаконня, і мій гріх постійно переді мною.
[Enter]
[Number] 6 [Number] Проти Тебе єдиного я згрішив і вчинив негідне перед Тобою, щоби Ти виявився праведним у Своїх словах, і переміг, коли судитимешся.
[Enter]
[Number] 7 [Number] Я ж народився в беззаконнях, — у гріхах моя мати мене зачала.
[Enter]
[Number] 8 [Number] Ти ж, однак, полюбив правду й об’явив мені приховані й таємничі глибини Своєї мудрості.
[Enter]
[Number] 9 [Number] Покропиш мене гісопом — і я стану чистий. Обмий мене — і я стану біліший за сніг.
[Enter]
[Number] 10 [Number] Ти даси мені відчути радість і втіху — і радітимуть упокорені кості.
[Enter]
[Number] 11 [Number] Відверни Своє обличчя від моїх гріхів і зітри всі мої беззаконня.
[Enter]
[Number] 12 [Number] Створи в мені, Боже, чисте серце і віднови праведного духа в моєму нутрі.
[Enter]
[Number] 13 [Number] Не відкинь мене від Свого обличчя і не забери від мене Свого Святого Духа.
[Enter]
[Number] 14 [Number] Поверни мені радість Свого спасіння і зміцни мене Духом могутнім.
[Enter]
[Number] 15 [Number] Я навчатиму беззаконних Твоїх доріг, і безбожні навернуться до Тебе.
[Enter]
[Number] 16 [Number] Визволи мене від крові, Боже, Боже мого спасіння. Мій язик радісно проголошуватиме Твою справедливість.
[Enter]
[Number] 17 [Number] Господи, Ти відкриєш мої уста, — і мої уста звістять Тобі хвалу.
[Enter]
[Number] 18 [Number] Бо якщо би Ти забажав жертви, я приніс би. Та всепалення Тобі не до вподоби.
[Enter]
[Number] 19 [Number] Жертва Богові — це впокорений дух; Бог не погордує сумирним і впокореним серцем.
[Enter]
[Number] 20 [Number] Зроби ж Сіонові добро, Господи, — з Твоєї милості! Хай будуть збудовані мури Єрусалима!
[Enter]
[Number] 21 [Number] Тоді приємною буде Тобі жертва праведності, приношення і всепалення. Тоді приноситимуть на Твій жертовник телят.