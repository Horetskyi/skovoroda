
[Number] 1 [Number] І сталося, коли Самуїл зістарився, то поставив своїх синів суддями для Ізраїля. 
[Number] 2 [Number] Ось імена його синів: первородний Йоіл, а ім’я другого — Авія, судді у Версавії. 
[Number] 3 [Number] Та його сини не пішли його дорогою, а схилилися до хабара, приймали дари і відступили від праведності.
[Enter]
[Number] 4 [Number] І мужі ізраїльські зібралися і прийшли до Самуїла в Арматаїм, 
[Number] 5 [Number] кажучи йому: Ось ти зістарився, а твої сини не ходять твоєю дорогою. Тож постав тепер над нами царя, щоб нас судив, — так, як і в інших народів! 
[Number] 6 [Number] І це слово видалося поганим в очах Самуїла, коли сказали: Дай нам царя, щоб нас судив! Тож Самуїл помолився до Господа. 
[Number] 7 [Number] А Господь сказав Самуїлові: Послухайся голосу народу, — так, як тобі говорять, бо не тебе зневажили, але Мене вони зневажили, щоб Я не царював над ними! 
[Number] 8 [Number] Згідно з усіма ділами, які вчинили Мені від того дня, коли Я їх вивів з Єгипту, аж до цього дня, — вони залишили Мене і служили іншим богам, — так і тобі вони чинять. 
[Number] 9 [Number] Тепер же послухайся їхнього голосу. Тільки обов’язково повідом їм, — ти сповістиш їм правила царя, який царюватиме над ними!
[Enter]
[Number] 10 [Number] І Самуїл передав усі Господні слова народові, які просили в нього царя, 
[Number] 11 [Number] і сказав: Це буде правило царя, який царюватиме над вами: Ваших синів він візьме і поставить їх на свої колісниці та на своїх коней, і бігатимуть перед його колісницями; 
[Number] 12 [Number] і він поставить їх собі тисячниками, сотниками та женцями свого жнива і збирачами свого винограду, і щоб виготовляли його воєнне знаряддя і знаряддя його колісниць. 
[Number] 13 [Number] І візьме ваших дочок виготовляти парфуми, за кухарок і за пекарок, 
[Number] 14 [Number] а ваші поля, ваші виноградники і ваші добрі оливкові сади візьме і дасть своїм рабам. 
[Number] 15 [Number] На ваше насіння і на ваші виноградники накладе десятину і дасть своїм євнухам і своїм рабам. 
[Number] 16 [Number] Тож ваші раби, ваші рабині, ваші добрі стада та ваші осли забере і візьме десятину на свої справи, 
[Number] 17 [Number] і на ваші стада накладе десятину, і ви будете йому рабами. 
[Number] 18 [Number] І в той день ви закличете з-перед обличчя вашого царя, якого ви собі вибрали, та Господь не вислухає вас у ті дні, бо ви самі собі обрали царя!
[Enter]
[Number] 19 [Number] Однак народ не бажав послухатися Самуїла, і вони сказали йому: Ні, але нехай над нами буде цар! 
[Number] 20 [Number] І ми будемо такими, як і всі народи, і наш цар судитиме нас, виходитиме перед нами і воюватиме нашу війну! 
[Number] 21 [Number] І Самуїл вислухав усі слова народу, і промовляв їх до Господніх вух. 
[Number] 22 [Number] А Господь сказав Самуїлові: Послухайся їхнього голосу і постав їм царя! І Самуїл промовив до ізраїльських мужів: Нехай кожний піде до свого міста!