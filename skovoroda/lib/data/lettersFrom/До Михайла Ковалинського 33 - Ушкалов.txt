[Center] [“И сѣд, учаше при брезѣ (й далі) c корабля”].

[MainSection]
Плаває в гавані той, хто живе вдалині від марноти,
[Tab2] Той, хто нічим не клопочеться і зневажа честолюбство,
Хто віддається на хвилі світу цього обережно,
[Tab2] Плаває в гавані той – човен його у безпеці.
Той же, хто в море глибоке свої повертає вітрила:
[Tab2] Страх його мучить який? хвилі штовхають які?
Вчетверо щасніший той, хто не виходив у море,
[Tab2] Спокій розумний і Музу понад усе полюбив.
О, мій божественний спокою, о ці незбагнені Божі
[Tab2] Дари. Цінність твою годен лиш розум пізнати.
Плавай же в гавані ти, нехтуй дарами юрби!
[Tab2] Той, хто довірився морю, вже не належить собі.
Що тобі клопоти світу? Клопоти – терни колючі,
[Tab2] Ті, що заглушують враз Божі священні слова.
Їх-бо не сіє Христос, не проповідує в морі.
[Tab2] Плаває в гавані він: тут він навчає своїх²⁶³.
[MainSection]

[Center] Найдорож[чий] Михайле!
[Indent] Я довго розмірковував, які вірші тобі надіслати. Однак останні здались мені дещо кращими тільки тому, що легше вилились. Але що ж мені сказати про твій лист, солодший за будь-яку амброзію? Хай би мене так любив Бог… Утім я боюся хвалити тебе в очі. Бувай здоров, найдорожча душе, і шануй доброчесність! Твій Григорій.