
[Number] 1 [Number] Знову хтось, готуючись плисти і бажаючи пройти бурхливі хвилі, прикликає дерево, що слабше від того корабля, що його несе. 
[Number] 2 [Number] Бо ж саме бажання користі придумало, а мудрість митця зробила. 
[Number] 3 [Number] Твоя ж, Батьку, передбачливість провадить, бо Ти дав і в морі дорогу, і серед хвиль певну стежку, 
[Number] 4 [Number] показуючи, що можеш з усього спасти, хоч як і без уміння хтось прийде. 
[Number] 5 [Number] А Ти хочеш, щоб діла Твоєї мудрості не були порожні. Через це і маленькому дереву люди довіряють душі й, проходячи хвилі, корабликом спасаються. 
[Number] 6 [Number] Адже і на початку, коли були винищені горді велетні, надія світу проваджена Твоєю рукою, втікши в кораблику, залишила вікові насіння буття. 
[Number] 7 [Number] Бо благословиться дерево, через яке буває праведність. 
[Number] 8 [Number] Та прокляте, зроблене руками, — воно саме і той, хто його зробив, бо він зробив, а воно, тлінне, назване богом. 
[Number] 9 [Number] Адже однаково зненавиджені Богом і безбожний, і його безбожність. 
[Number] 10 [Number] Тож зроблене мучитиметься з тим, хто зробив.
[Enter]
[Number] 11 [Number] Через це й на ідолах народів будуть відвідини, бо між Божими створіннями стали гидотою і на спокусу душам людей, і на пастку для ніг безумних. 
[Number] 12 [Number] Адже видумка ідолів — початок розпусти, а винахід їх — це знищення життя. 
[Number] 13 [Number] Бо його як не було від початку, так і не буде до віку. 
[Number] 14 [Number] Адже марнославство людей увійшло у світ, і через це їх кінець став коротким. 
[Number] 15 [Number] Бо батько, виснажений передчасним плачем, як швидко забрано сина, зробивши образ того, що колись був мертвою людиною, тепер вшанував, як бога, і передав підвладним таїнства і обряди. 
[Number] 16 [Number] Пізніше безбожний звичай, закріпившись у часі, зберігається, як закон. 
[Number] 17 [Number] І приписами тиранів вшановуються боввани, яких люди не в змозі вшановувати в обличчя, тому що далеко живуть, здалека відобразивши явний вигляд, зробили образ шанованого царя, щоб ревно вшановувати — відсутнього, як присутнього.
[Enter]
[Number] 18 [Number] А на розповсюдження вшанування і незнання наштовхнула любов митця до слави. 
[Number] 19 [Number] Бо ж він, швидко бажаючи вгодити тому, хто має владу, намагався вмінням якнайкраще передати подобу. 
[Number] 20 [Number] І безліч людей  притягнуто красою праці, — того, кого недавно шанували, як чоловіка, тепер вважають богом. 
[Number] 21 [Number] І це стало пасткою для життя, бо люди, служачи чи обставинам, чи тиранству, передали виключне ім’я каменю і дереву. 
[Number] 22 [Number] А пізніше вони не задовольнялися блуканням у пізнанні Бога, але й, живучи у великій війні незнання, це зло назвали миром. 
[Number] 23 [Number] Бо чи звершуючи  обряди дітовбивства, чи скриті таїнства, чи проводячи безумні святкування дивних обрядів, 
[Number] 24 [Number] вони більше не зберігають чистими ні життя, ні шлюби, а один на другого або засідаючи вбиває, або в розпусті завдає болю. 
[Number] 25 [Number] А все змішалося: кров і вбивство, крадіжка і обман, тління, невірність, замішання, заклинання, 
[Number] 26 [Number] заколот добра, забуття ласкавості, опоганення душ, зміна роду, безпорядок шлюбів, перелюб і розпуста. 
[Number] 27 [Number] Адже вшанування безіменних ідолів — початок усього зла, причина і кінець. 
[Number] 28 [Number] Бо коли веселяться, вони — безумні, коли пророкують — то обману, як живуть — то неправедно або швидко заклинають. 
[Number] 29 [Number] Адже поклавши віру на бездушних ідолів, зле клянучись, не очікують отримати відплату. 
[Number] 30 [Number] Та на них обох прийде справедливе, бо погане подумали про Бога, сприйнявши ідолів, і неправедно поклялися в обмані, зневажаючи праведність. 
[Number] 31 [Number] Адже не сила того, чим клялися, але суд грішників завжди приходить за переступ неправедних.