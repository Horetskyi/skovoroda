
[Number] 1 [Number] Зрадій, спрагла пустеля, розвеселися, пустеля, і зацвіти, як лілея! 
[Number] 2 [Number] Зацвітуть та розвеселяться пустелі Йордану. І слава Лівану їй дана, і пошана Кармила, і мій народ побачить славу Господа і велич Бога. 
[Number] 3 [Number] Зміцніться, опущені руки і паралізовані коліна! 
[Number] 4 [Number] Моліться, малодушні розумом! Сильними будьте, не бійтеся! Ось наш Бог віддає суд і віддасть, Він прийде і нас врятує!
[Enter]
[Number] 5 [Number] Тоді відкриються очі сліпих і почують вуха глухих. 
[Number] 6 [Number] Тоді кульгавий підскочить, як олень, і мова заїк буде виразною, бо пробилася вода в пустелі, і долина — у спраглій землі, 
[Number] 7 [Number] і безводне стане мочаром, і в безводній землі буде джерело води. Там — веселість птахів, місце тростини і мочарів. 
[Number] 8 [Number] Там буде чиста дорога, і дорога назветься святою, і не перейде там нечистий, і не буде там нечистої дороги. А розсіяні підуть по ній і не заблукають. 
[Number] 9 [Number] І не буде там лева, ані хижі звірі не підуть до неї, і не знайдуться там, але по ній підуть визволені. 
[Number] 10 [Number] І зібрані Господом повернуться і прийдуть до Сіону з радістю, і вічна радість на їхній голові. Бо на їхній голові — хвала і веселість, тож радість охопить їх, — біль, смуток і стогнання втекли.