[Center]Здрастуй, християнська любов,
[Center]найулюбленіший Михайле!
[MainSection]
Намарно вкушає тіло, хто зупинився на тілі
[Tab3] І не подума рушати далі від нього до духа.
Чернь нечестива може торкнутись Христового тіла,
[Tab3] Та зрозуміти Бога чернь нерозумна не може.
Адже є тіло тлінне, є також тіло духовне:
[Tab3] Перше не має користі, друге – несе порятунок.
Перше не допоможе, коли тільки ним обмежитись.
[Tab3] А от коли не обмежитись – поміч дійти до розуму.
Нащо ж садити оливу, коли вона геть безплідна?
[Tab3] Нащо садити в землю, коли не з’являється парость?
Навіщо, коли ти той же, вкушати Христове тіло?
[Tab3] Навіщо приймати сім’я, коли не даєш ти плоду?
Бо кинуте в землю сім’я, хоч і згниє, зігрівшись,
[Tab3] Новий-таки дух народить, нові і плоди від нього.
Бо якщо тіло тлінне не візьметься в тебе смертю,
[Tab3] То не отримаєш тіла духовного і нового.
Кинь же стару людину, її [Italic]нікудишні догмати[Italic],
[Tab3] Глянь на нову [Italic]науку[Italic] й новії Божі діла.
Навіщо ж приймати тіло, відкинувши разом душу?
[Tab3] Чи ж бо душа не краща й не важливіша від нього?
Тілом торкаєшся тіла, серцем зневажуєш серце.
[Tab3] Скажи мені, будь ласкавий, хіба така дружба буває?
Цілуєш в уста, залишившись ворогом його науки.
[Tab3] Хто ж бо у силі з’єднати геть [Italic]протилежні[Italic] вдачі?
Адже Христос – простота, а ти розкошуєш у одязі,
[Tab3] Житлі та їжі. Чим же поможе тобі тіло його святе?
Адже Христос – непорочність, а я заглядаю в обличчя
[Tab3] Повії. Чим же поможе мені тіло його святе?
Отже, прийми, найдорожчий, з тілом Христовим духа.
[Tab3] Будеш тоді ти з Господом справді-бо духом одним³⁰⁷.
[MainSection]

[Indent] Будь здоров, найулюбленіший! Твій у Господі Г[ригорій] С[авич].