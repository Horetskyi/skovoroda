
[Number] 1 [Number] Прийдіть, народи, і послухайте, володарі! Нехай почує земля і ті, хто на ній, усесвіт і народ, який у ньому. 
[Number] 2 [Number] Тому що Господній гнів на всі народи і гнів на їхнє число, щоб їх вигубити і видати їх на різанину. 
[Number] 3 [Number] А їхні ранені та мертві будуть викинуті, і підніметься їхній сморід, і гори просякнуть їхньою кров’ю. 
[Number] 4 [Number] Небо звернеться, як сувій, і всі зорі впадуть, як листя з винограду і як опадає листя зі смоківниці. 
[Number] 5 [Number] Мій меч на небі оп’янів. Ось зійде на Ідумею — із судом на народ вигублення. 
[Number] 6 [Number] Господній меч наповнився кров’ю, потовстів від жиру ягнят, від жиру козлів і баранів, бо жертва Господу у Восорі, і велика різанина в Ідумеї. 
[Number] 7 [Number] Могутні впадуть з ними, барани і бики, і земля сп’яніє від крові й насититься їхнім жиром. 
[Number] 8 [Number] Адже настав день Господнього суду і рік віддачі суду Сіонові.
[Enter]
[Number] 9 [Number] Його долини обернуться на смолу, а його земля — на сірку, і його земля буде горіти, як смола, 
[Number] 10 [Number] вдень і вночі, і не погасне — на вічний час, і його дим підійматиметься вгору. На покоління вона буде спустошена і на довгий час стане пусткою. 
[Number] 11 [Number] І на ній поселяться птахи, їжаки, ібіси та ворони, і покладуть на неї шнурок землеміра пустелі, і онокентаври замешкають на ній. 
[Number] 12 [Number] Його володарів не буде, бо його царі, його володарі та його вельможі будуть на вигублення. 
[Number] 13 [Number] І в їхніх містах і на його укріпленнях виростуть тернисті дерева, і буде поселенням для сирен і житлом для горобців. 
[Number] 14 [Number] І демони зустрінуться з онокентаврами, і закричать один до одного. Там спочинуть онокентаври, бо знайшли собі спочинок. 
[Number] 15 [Number] Там гніздився їжак, і земля впевнено врятувала своїх дітей. Там зустрілися олені й побачили одне одного. 
[Number] 16 [Number] Числом перейшли, ні один з них не загинув, одне одного не шукали. Бо Господь їм наказав, і Його Дух зібрав їх. 
[Number] 17 [Number] І Він кине для них жереб, і Його рука розділить пасовиська. Ви успадкуєте на вічні часи, на покоління поколінь вони отримають на ній спокій.