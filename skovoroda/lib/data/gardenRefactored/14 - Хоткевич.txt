(на текст: "[Italic]На сторожі стану і зійду на камінь[Italic]"⁵⁷)* [Center]

* [Italic] У Сковороди приписано: "Древняя малороссійська о суеті и лести мірской"[Italic].

[MainSection]
Що таке слава тепер?
Що таке гойність у наші часи?
О Ізраїлю! Треба розуміти
Як велика в усім тім сила гідри-звіра⁵⁸.

Сьогодні скипетр і булава –
А завтра, вставши – погана слава
Серце проколює наскрізь,
А руки й ноги зв’язані.
Як тепер утекти з сіті?

Сьогодні скаче п’яна свобода,
А завтра, вставши – тяжка доля,
О Ізраїлю! Куди веде ціль і міра водного звіра?
Треба і в те прозріти.

Бідна душа, очарована
Солодким голосом океанських сирен⁵⁹,
Хоче заснути на дорозі,
Не допливши й берега.

Плоть! Світ! О, несите пекло!
Все тобі їжа і всьому ти отрута,
День і ніч щелепами зіваєш,
Все без огляду ковтаєш.
Хто втече тої сіті?

Се безодня, що всіх пожерає!
Се щелепи, що всіх поїдають.
О Ізраїлю! Не наситить твоєї плоті
От сей толк і ціль, і міра кита-звіра⁶⁰.

Ах напни бодро вітрила
І розуму твого крила!
Пливучи по бурному морю⁶¹,
Підійми погляд уверх,
Щоб попасти на правий берег.

Краще жити в пустині,
Зачинившися в печері;
Перебувати в місцях безвісних
Та не чути голосів лесті.

Будь ти мені Геркулесом побідителем⁶²,
Будь Іоною прозорливим⁶³,
Попали зміїні глави
Та щоб вискочив я з китового чрева
На камінь-пристань.
[MainSection]
