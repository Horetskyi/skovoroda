
[Number] 1 [Number] Пильнуйте, щоб виконувати всі заповіді, які я сьогодні вам заповідаю, — щоб ви жили і стали численні, та щоб увійшли й заволоділи землею, про яку Господь поклявся вашим батькам. 
[Number] 2 [Number] Пам’ятай весь той шлях, яким Господь, твій Бог, водив тебе в пустелі, щоб вимучити тебе, випробувати тебе і виявити, що у твоєму серці: чи ти будеш дотримуватися Його заповідей, чи ні. 
[Number] 3 [Number] Він вимучував тебе, морив тебе голодом і годував тебе манною, якої не знали твої батьки, — щоб навчити тебе, що не самим хлібом житиме людина, але кожним словом, що виходить з Божих уст, житиме людина. 
[Number] 4 [Number] Твій одяг на тобі не зношувався, і твої ноги не обмозолювалися ось уже сорок років. 
[Number] 5 [Number] Усвідом своїм серцем, що, як будь-яка людина виховувала б свого сина, так Господь, твій Бог, виховує тебе. 
[Number] 6 [Number] І дотримуйся заповідей Господа, свого Бога, щоб ходити Його дорогами і боятися Його. 
[Number] 7 [Number] Бо Господь, твій Бог, вводить тебе в добру та простору землю, де водні потоки, джерела безодень, б’ють по рівнинах та по горах. 
[Number] 8 [Number] Це земля пшениці та ячменю, де виноградники, смоківниці, гранати; земля оливкової олії та меду; 
[Number] 9 [Number] земля, на якій ти їстимеш свій хліб не в нужді, на якій ти ні в чому не матимеш недостатку; земля, каміння якої — залізо, і з гір якої ти видобуватимеш мідь. 
[Number] 10 [Number] Ти будеш їсти і насичуватися — і благословлятимеш Господа, свого Бога, на тій добрій землі, яку Він тобі дав. 
[Number] 11 [Number] Стережися, щоб ти не забув Господа, свого Бога, щоб не дотримуватися Його заповідей, Його присудів та постанов, які я т��бі сьогодні заповідаю. 
[Number] 12 [Number] Щоб, поївши й наситившись, збудувавши гарні будинки й поселившись у них, 
[Number] 13 [Number] коли намножиться твоя велика та дрібна худоба, коли примножиться в тебе срібло та золото, і коли примножиться все, що в тебе буде, — 
[Number] 14 [Number] ти не загордів серцем і не забув Господа, свого Бога, Який вивів тебе з Єгипетської землі, з дому неволі; 
[Number] 15 [Number] Який провів тебе через ту велику і страшну пустелю, де змія, яка жалить, скорпіон і спрага, де не було води; Який вивів для тебе джерело води з твердої скелі; 
[Number] 16 [Number] Який годував тебе в пустелі манною, якої не знали твої батьки, щоб вимучити тебе і випробувати тебе, — щоб наостанку вчинити тобі добро. 
[Number] 17 [Number] Щоб ти не сказав у своєму серці: Це моя сила і міць моєї руки здобули мені цю велику могутність. 
[Number] 18 [Number] Пам’ятай про Господа, свого Бога, бо це Він дає тобі силу здобути могутність, — щоб зберегти Свій завіт, про який Він клявся твоїм батькам, як це і є сьогодні. 
[Number] 19 [Number] І буде, — якщо ти таки забудеш про Господа, свого Бога, і підеш слідом за іншими богами, служитимеш їм і поклонятимешся їм, то я свідчу вам сьогодні, що ви неодмінно загинете! 
[Number] 20 [Number] Так само, як і інші народи, які Господь вигублює перед вашим обличчям, загинете і ви через те, що не послухали голосу Господа, свого Бога!