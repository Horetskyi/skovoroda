
[Number] 1 [Number] І промовив Господь до Мойсея і Аарона, кажучи: 
[Number] 2 [Number] Ізраїльські сини нехай стають табором таким чином: кожний, наступний до нього, згідно зі своїм підрозділом, за своїми прапорами й за своїми родами по батьківській лінії. Ізраїльські сини ставатимуть табором навпроти намету свідчення, довкола нього. 
[Number] 3 [Number] Ті, хто ставатиме табором першим, до сходу, — це підрозділ табору Юди зі своїми військовими силами; старійшина Юдиних синів — Наассон, син Амінадава. 
[Number] 4 [Number] Його військові сили, які пройшли перепис, складали сімдесят чотири тисячі шістсот чоловік. 
[Number] 5 [Number] А ті, хто наступним ставатиме табором, — це плем’я Іссахара; старійшина синів Іссахара — Натанаїл, син Соґара. 
[Number] 6 [Number] Його військові сили, які пройшли перепис, складали п’ятдесят чотири тисячі чотириста. 
[Number] 7 [Number] А ті, хто наступним ставатиме табором біля них, — це плем’я Завулона; старійшина синів Завулона — Еліяв, син Хелона. 
[Number] 8 [Number] Його військові сили, які пройшли перепис, складали п’ятдесят сім тисяч чотириста. 
[Number] 9 [Number] Усі, хто пройшов перепис з табору Юди, — це сто вісімдесят шість тисяч чотириста чоловік. Вони рушатимуть першими. 
[Number] 10 [Number] Підрозділ табору Рувима, з їхніми військовими силами, буде на півдні; старійшина Рувимових синів — Елісур, син Седіура. 
[Number] 11 [Number] Його військові сили, які пройшли перепис, складали сорок шість тисяч п’ятсот. 
[Number] 12 [Number] А ті, хто наступним після нього ставатиме табором, — це плем’я Симеона; старійшина синів Симеона — Саламіїл, син Сурісадая. 
[Number] 13 [Number] Його військові сили, які пройшли перепис, складали п’ятдесят дев’ять тисяч триста. 
[Number] 14 [Number] А ті, хто наступним після нього ставатиме табором, — це плем’я Ґада; старійшина синів Ґада — Елісаф, син Раґуїла. 
[Number] 15 [Number] Його військові сили, які пройшли перепис, складали сорок п’ять тисяч шістсот п’ятдесят. 
[Number] 16 [Number] Усі, хто пройшов перепис з табору Рувима, з їхніми військовими силами, — сто п’ятдесят одна тисяча чотириста п’ятдесят. Вони рушатимуть другими. 
[Number] 17 [Number] А намет свідчення і табір левітів буде встановлений посередині таборів. Як будуть ставити табір, так будуть і рушати, — кожний наступний за своїм порядком. 
[Number] 18 [Number] Підрозділ табору Єфрема з їхніми військовими силами буде до моря; старійшина Єфремових синів — Елісама, син Еміуда. 
[Number] 19 [Number] Його військові сили, які пройшли перепис, складали сорок п’ять тисяч. 
[Number] 20 [Number] А ті, хто наступним ставатиме табором, — це плем’я Манасії; старійшина синів Манасії — Гамалиїл, син Фадасура. 
[Number] 21 [Number] Його військові сили, які пройшли перепис, становлять тридцять дві тисячі двісті. 
[Number] 22 [Number] А ті, хто наступним ставатиме табором, — це плем’я Веніамина; старійшина Веніаминових синів — Авідан, син Ґадеоні. 
[Number] 23 [Number] Його військові сили, які пройшли перепис, складали тридцять п’ять тисяч чотириста. 
[Number] 24 [Number] Усі, хто пройшов перепис з табору Єфрема, з їхніми військовими силами, — сто вісім тисяч сто. Вони рушатимуть третіми. 
[Number] 25 [Number] Підрозділ табору Дана, з їхніми військовими силами, буде до півночі; старійшина синів Дана — Ахієзер, син Амісадая. 
[Number] 26 [Number] Його військові сили, які пройшли перепис, складали шістдесят дві тисячі сімсот. 
[Number] 27 [Number] А ті, хто наступним після нього ставатиме табором, — це плем’я Асира; старійшина Асирових синів — Фаґеїл, син Ехрана. 
[Number] 28 [Number] Його військові сили, які пройшли перепис, складали сорок одну тисячу п’ятсот. 
[Number] 29 [Number] А ті, хто наступним ставатиме табором, — це плем’я Нефталима; старійшина синів Нефталима — Ахіре, син Енана. 
[Number] 30 [Number] Його військові сили, які пройшли перепис, становлять п’ятдесят три тисячі чотириста. 
[Number] 31 [Number] Усі, хто пройшов перепис з табору Дана, з їхніми військовими силами, — сто п’ятдесят сім тисяч шістсот. Вони рушатимуть останніми, за їхнім порядком. 
[Number] 32 [Number] Це — перепис ізраїльських синів за їхніми родами по батьківській лінії. Весь перепис таборів з їхніми військовими силами — шістсот три тисячі п’ятсот п’ятдесят чоловік. 
[Number] 33 [Number] Левіти ж не були пораховані між ними, як і заповів Господь Мойсеєві. 
[Number] 34 [Number] Тож ізраїльські сини зробили все, що заповів Господь Мойсеєві. Так вони отаборювалися за їхнім порядком, і так рушали, — кожний послідовно за своїми племенами, за родами по батьківській лінії.