
[Number] 1 [Number]  І я побачив у правиці Того, Хто сидів на престолі, книгу, списану зсередини і ззовні, запечатану сімома печатями.
[Enter]
[Number] 2 [Number]  І я побачив могутнього ангела, який проголошував гучним голосом: Хто достойний розгорнути книгу і зняти її печаті?
[Enter]
[Number] 3 [Number]  Та ніхто не міг — ні на небі, ні на землі, ні під землею, — розгорнути книгу й подивитися в неї.
[Enter]
[Number] 4 [Number] І я гірко плакав, тому що не знайшлося нікого, достойного розгорнути книгу і навіть подивитися в неї.
[Enter]
[Enter]
[Number] 5 [Number]  А один зі старців каже мені: Не плач; ось Лев, Котрий з племені Юди, з кореня Давида, — Він переміг і може зняти сім печатей!
[Enter]
[Number] 6 [Number]  І я глянув: ось, серед престолу й чотирьох істот, і серед старців стоїть Агнець, наче заколений; Він має сім рогів та сім очей, а вони — сім Божих духів, посланих на всю землю.
[Enter]
[Number] 7 [Number]  Він підійшов і взяв книгу з правиці Того, Хто сидів на престолі.
[Enter]
[Number] 8 [Number]  І коли взяв книгу, чотири істоти й двадцять чотири старці впали перед Агнцем, маючи кожний гусла і золоті посудини, повні ладану: вони — молитви святих.
[Enter]
[Enter]
[Number] 9 [Number]  Вони співають нову пісню, проголошуючи: Ти достойний узяти книгу і відкрити її печаті, бо Ти був заколений і викупив [нас] Богові Своєю кров’ю від усякого покоління і мови, племені й народу.
[Enter]
[Number] 10 [Number]  Ти зробив їх царством і священиками для нашого Бога, і вони будуть царювати на землі!
[Enter]
[Number] 11 [Number]  І я поглянув, і почув голос багатьох ангелів довкола престолу, живих істот і старців — і кількість їх була десятки тисяч разів по десять тисяч і тисячі тисяч.
[Enter]
[Number] 12 [Number]  І говорили вони гучним голосом: Заколений Агнець достойний прийняти силу і багатство, мудрість, міць, честь, славу, благословення!
[Enter]
[Number] 13 [Number]  І чув я, як кожне творіння, яке на небі й на землі, під землею і на морі, і все те, що в них, говорило: Тому, Хто сидить на престолі, і Агнцеві — благословення, честь, слава і влада навіки-віків!
[Enter]
[Number] 14 [Number]  А чотири істоти казали: Амінь! І старці впали ниць та поклонилися.