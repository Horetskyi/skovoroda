
[Number] 1 [Number]  Улюблені, не кожному духові вірте, але випробовуйте духів, чи від Бога вони, адже багато лжепророків з’явилося у світі.
[Enter]
[Number] 2 [Number]  Пізнавайте Божого Духа тим, що кожний дух, який визнає, що Ісус Христос прийшов у тілі, є від Бога.
[Enter]
[Number] 3 [Number]  А кожний дух, який не визнає, що Ісус [Христос прийшов у тілі], не є від Бога, — це від антихриста, про якого ви чули, що надходить і вже тепер є у світі.
[Enter]
[Number] 4 [Number]  Ви, дітоньки, від Бога, і ви перемогли їх, бо більший Той, Хто у вас, ніж той, хто у світі.
[Enter]
[Number] 5 [Number]  Вони — від світу, тому по-світськи говорять, і світ їх слухає.
[Enter]
[Number] 6 [Number]  Ми — від Бога. Хто пізнав Бога, той нас слухає, а хто не від Бога, той нас не слухає. Так пізнаємо Духа істини і духа обману.
[Enter]
[Enter]
[Number] 7 [Number]  Улюблені, любімо одне одного, адже любов є від Бога, і кожний, хто любить, народився від Бога і знає Бога.
[Enter]
[Number] 8 [Number]  Хто не любить, той не пізнав Бога, тому що Бог є любов.
[Enter]
[Number] 9 [Number]  Божа любов до нас виявилася в тому, що Бог послав Свого Єдинородного Сина у світ, щоб ми через Нього жили.
[Enter]
[Number] 10 [Number]  Любов не в тому, що ми полюбили Бога, а в тому, що Він полюбив нас і послав Свого Сина як примирення за наші гріхи.
[Enter]
[Number] 11 [Number]  Улюблені, коли Бог нас так полюбив, то й ми повинні любити одне одного!
[Enter]
[Number] 12 [Number]  Бога ніхто ніколи не бачив. Коли любимо одне одного, то в нас перебуває Бог, і Його любов у нас — досконала.
[Enter]
[Number] 13 [Number]  Що ми перебуваємо в Ньому, а Він у нас, дізнаємося з того, що Він нам дав від Свого Духа.
[Enter]
[Number] 14 [Number]  І ми побачили й свідчимо, що Отець послав Сина Спасителем світу.
[Enter]
[Number] 15 [Number]  Коли хто визнає, що Ісус є Божий Син, то в ньому перебуває Бог, а він — у Бозі.
[Enter]
[Number] 16 [Number]  І ми пізнали й повірили в любов, яку Бог має в нас. Бог є любов, і хто перебуває в любові, той перебуває в Бозі, а Бог перебуває в ньому.
[Enter]
[Number] 17 [Number]  Таким чином, любов стала в нас досконалою, щоб ми мали сміливість у день суду, бо як Він, так і ми є в цьому світі. У любові немає страху,
[Enter]
[Number] 18 [Number]  але досконала любов проганяє страх, оскільки страх несе страждання; хто ж боїться, той недосконалий у любові.
[Enter]
[Number] 19 [Number]  Ми любимо [Його], бо Він перший полюбив нас.
[Enter]
[Number] 20 [Number]  Якщо хто скаже: Я люблю Бога! — але ненавидить свого брата, той неправдомовець. Адже хто не любить свого брата, якого бачить, то як може він любити Бога, Якого не бачить?
[Enter]
[Number] 21 [Number]  І ми маємо від Нього цю заповідь, щоб той, хто любить Бога, любив і свого брата.