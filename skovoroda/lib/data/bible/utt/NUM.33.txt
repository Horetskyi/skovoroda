
[Number] 1 [Number] А це — стоянки ізраїльських синів, які вийшли з Єгипетської землі з їхнім військом, під керівництвом Мойсея і Аарона. 
[Number] 2 [Number] І Мойсей описав їхні походи та їхні зупинки за Господнім словом. Це — стоянки під час їхнього походу. 
[Number] 3 [Number] Вони вирушили з Рамеси першого місяця, п’ятнадцятого дня першого місяця. Наступного дня після Пасхи ізраїльські сини під рукою високою вийшли на виду в усіх єгиптян. 
[Number] 4 [Number] А єгиптяни ховали всіх своїх мертвих, яких уразив Господь, кожного первонародженого в Єгипетській землі — Господь звершив помсту серед їхніх богів. 
[Number] 5 [Number] А вирушивши з Рамеси, Ізраїльські сини отаборилися в Сокхоті. 
[Number] 6 [Number] А із Сокхота вони рушили і отаборилися у Вутані, який є частково в пустелі. 
[Number] 7 [Number] З Вутана вони рушили далі і розмістилися біля гирла Еірота, що перед Веелсепфоном, і отаборилися навпроти Маґдола. 
[Number] 8 [Number] А з-перед Еірота рушили і пройшли посеред моря до пустелі, і пішли дорогою в три дні через пустелю та отаборилися в Гіркоті. 
[Number] 9 [Number] Далі рушили з Гіркоти і прибули до Еліма. А в Елімі було дванадцять водних джерел і сімдесят стовбурів пальмових дерев. Там, біля води, вони отаборилися. 
[Number] 10 [Number] І рушили з Еліма, і отаборилися біля Червоного моря. 
[Number] 11 [Number] І рушили від Червоного моря, і отаборилися в пустелі Сін. 
[Number] 12 [Number] І рушили з пустелі Сін, і отаборилися в Рафаці. 
[Number] 13 [Number] І рушили з Рафаки, і отаборилися в Елусі. 
[Number] 14 [Number] І рушили з Елуса, і отаборилися в Рафідіні, а там для народу не було води для пиття. 
[Number] 15 [Number] І рушили з Рафідіна, і отаборилися в пустелі Сін. 
[Number] 16 [Number] І рушили з пустелі Сін, і отаборилися в Гробницях пожадання. 
[Number] 17 [Number] І рушили з Гробниць пожадання, і отаборилися в Асироті. 
[Number] 18 [Number] І рушили з Асирота, і отаборилися в Ратамі. 
[Number] 19 [Number] І рушили з Ратама, і отаборилися в Ремон-Фаресі. 
[Number] 20 [Number] І рушили з Ремон-Фареса, і отаборилися в Левоні. 
[Number] 21 [Number] І рушили з Левона, і отаборилися в Десі. 
[Number] 22 [Number] І рушили з Деси, і отаборилися в Макелаті. 
[Number] 23 [Number] І рушили з Макелата, і отаборилися в Сафарі. 
[Number] 24 [Number] І рушили із Сафара, і отаборилися в Харадаті. 
[Number] 25 [Number] І рушили з Харадата, і отаборилися в Макилоті. 
[Number] 26 [Number] І рушили з Макилота, і отаборилися в Катааті. 
[Number] 27 [Number] І рушили з Катаата, і отаборилися в Тараті. 
[Number] 28 [Number] І рушили з Тарата, і отаборилися в Матеці. 
[Number] 29 [Number] І рушили з Матеки, і отаборилися в Аселмоні. 
[Number] 30 [Number] І рушили з Аселмони, і отаборилися в Масуруті. 
[Number] 31 [Number] І рушили з Масурута, і отаборилися в Ванаякані. 
[Number] 32 [Number] І рушили з Ванаякана, і отаборилися біля гори Ґадґад. 
[Number] 33 [Number] І рушили від гори Ґадґад, і отаборилися в Етеваті. 
[Number] 34 [Number] І рушили з Етевати, і отаборилися в Евроні. 
[Number] 35 [Number] І рушили з Еврона, і отаборилися в Ґесіон-Ґавері. 
[Number] 36 [Number] І рушили з Ґесіон-Ґавера, і отаборилися в пустелі Сін. І рушили з пустелі Сін, і отаборилися в пустелі Фаран, що є Кадисом. 
[Number] 37 [Number] І рушили з Кадиса, і отаборилися біля гори Ор, поблизу землі Едома. 
[Number] 38 [Number] І там, на сороковому році виходу ізраїльських синів з Єгипетської землі — п’ятого місяця, першого дня місяця, священик Аарон за Господнім наказом вийшов на гору і помер. 
[Number] 39 [Number] Аарон мав сто двадцять три роки, коли помер на горі Ор. 
[Number] 40 [Number] А коли Хананій, цар Араду, який жив у Ханаанській землі, почув, що прибули ізраїльські сини, 
[Number] 41 [Number] то вони рушили від гори Ор і отаборилися в Селмоні. 
[Number] 42 [Number] І рушили із Селмона, і отаборилися у Фіно. 
[Number] 43 [Number] І рушили з Фіно, та отаборилися в Овоті. 
[Number] 44 [Number] І рушили з Овота, і отаборилися в Ґаї, на другому березі, на границях Моава. 
[Number] 45 [Number] І рушили з Ґая, і отаборилися в Девон-Ґаді. 
[Number] 46 [Number] І рушили з Девон-Ґада, і отаборилися в Ґелмон-Девлатемі. 
[Number] 47 [Number] І рушили з Ґелмон-Девлатема, і отаборилися в горах Аваріма, напроти Вавава. 
[Number] 48 [Number] І рушили з гір Аваріма, і отаборилися на заході Моава, біля Йордану, поблизу Єрихона. 
[Number] 49 [Number] Далі вони отаборилися біля Йордану, між Есімотом та Велсатімом, на заході Моава. 
[Number] 50 [Number] І тут, на заході Моава, біля Йордану, поблизу Єрихона, Господь звернувся до Мойсея, кажучи: 
[Number] 51 [Number] Говори до ізраїльських синів і скажи їм: Ви переходите через Йордан у Ханаанську землю. 
[Number] 52 [Number] Тож вигубите всіх, хто живе на землі перед вашими обличчям, і знищите їхні висоти і всіх їхніх відлитих ідолів; їх ви знищите, а всі їхні пам’ятні стовпи усунете! 
[Number] 53 [Number] Ви вигубите всіх, хто заселяє цю землю, і поселитеся в ній! Бо Я дав вам їхню землю у спадок. 
[Number] 54 [Number] І отримаєте як спадщину їхню землю за жеребом, згідно з вашими племенами. Численнішим збільшите їхнє володіння, а меншим зменшите їхнє володіння. На що лише випаде його ім’я при жеребкуванні, — там йому буде; успадкуєте за вашими родами по батьківській лінії. 
[Number] 55 [Number] Якщо ж не вигубите з-перед себе тих, хто живе на цій землі, то буде, що ті, кого з них залишите, будуть скалкою у ваших очах і списом у ваших легенях, і будуть ворогами на землі, на якій ви поселитеся. 
[Number] 56 [Number] І буде, що так, як Я задумав зробити з ними, те вчиню з вами.