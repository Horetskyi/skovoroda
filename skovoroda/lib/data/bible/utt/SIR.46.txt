
[Number] 1 [Number] Ісус Навин — сильний на війні й наступник Мойсея в пророках, який став великий за своїм іменем на спасіння своїх вибраних, щоб помститися на тих ворогах, що повстали, аби успадкував Ізраїль. 
[Number] 2 [Number] Як він був прославлений, коли підняв свої руки і коли простягнув меча проти міст! 
[Number] 3 [Number] Хто з його попередників був такий? Адже він провів Господні війни. 
[Number] 4 [Number] Хіба не його рукою зупинено сонце, і один день став як два? 
[Number] 5 [Number] Він закликав до Сильного Всевишнього, коли його гнітили вороги довкола, і його вислухав великий Господь: камінням граду міцної сили. 
[Number] 6 [Number] Він могутньо напав війною проти народу і, скинувши, знищив противників, щоб народи пізнали його зброю, що їхня війна — перед Господом.
[Enter]
[Number] 7 [Number] Адже він пішов за Сильним, і в днях Мойсея зробив милосердя, він і Халев, син Ефонії, щоб стати проти збору, утримати народ від гріха і спинити нарікання лукавства. 
[Number] 8 [Number] І вони двоє врятувалися із шістсот тисяч піших, щоб ввести їх у спадок у землю, що тече молоком і медом. 
[Number] 9 [Number] І Господь дав силу Халевові, і вона залишилася з ним аж до старості, щоб він пішов на висоту землі, і його насіння отримало спадок, 
[Number] 10 [Number] щоб усі сини Ізраїля побачили, що добре ходити за Господом.
[Enter]
[Number] 11 [Number] І судді, кожний за своїм іменем, серце яких не чинило розпусти, і які не відвернулися від Господа, нехай буде їхня пам’ять благословенна. 
[Number] 12 [Number] Їхні кості хай розцвітуть з їхнього місця, і їхнє ім’я, що переходить на синів, прославлене в людей.
[Enter]
[Number] 13 [Number] Господній пророк Самуїл, улюблений своїм Господом, поставив царство і помазав володарів над своїм народом. 
[Number] 14 [Number] За Господнім законом він судив громаду, і Господь відвідав Якова. 
[Number] 15 [Number] Своєю вірою він показав себе з певністю пророком і дав себе пізнати своїми словами, як вірний видючий. 
[Number] 16 [Number] І прикликав Сильного Господа, коли його гнобили вороги довкола, коли він приносив молочне ягня. 
[Number] 17 [Number] І Господь загримів з неба і великим голосом, який було чути, зробив його голос, 
[Number] 18 [Number] і вигубив володарів тирських і всіх володарів филистимців. 
[Number] 19 [Number] І перед часом вічного сну засвідчив перед Господом і Його помазаником: Майно, аж до взуття, я не взяв від жодного тіла! І людина йому не закинула. 
[Number] 20 [Number] І після того, як він заснув, він пророкував і показав цареві його кінець, і підняв із землі свій голос у пророцтві, щоб вигубити беззаконня народу.