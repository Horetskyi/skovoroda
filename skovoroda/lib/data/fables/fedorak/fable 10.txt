Случилося Дикій Курці залетіти до Домашньоï.
— Як ти, Сестрице, в лісах живеш? — запитала Домашня.
— Геть-чисто так само, як інші птахи лісові, — відповіла Дика. — Той самий Бог i мене харчує, який диких годує Голубів стадо...
— Але ж вони й літати можуть добре, — промовила господиня.
— Це правда, — сказала Дика, — і я тим самим повітрям літаю і задоволена крилами, від Бога менi даними...
— Оцьому вже я, Сестрице, не можу вірити, — мовила Домашня, — адже я насилу можу перелетiти он до тiï клуні.
— Не сперечаюся, — мовить Дика, — та при цьому і те будьте ласкаві, Голубонько моя, обміркувати, що Ви змалечку, як тiльки народилися, зволите на подвір'ї гній розгрібати, а я моє літання щоденним досвідом утверджувати змушена.