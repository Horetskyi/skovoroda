
[Number] 1 [Number]  Тож благаю вас, брати: заради Божого милосердя, принесіть ваші тіла як живу, святу, приємну Богові жертву, як ваше служіння розуму.
[Enter]
[Number] 2 [Number]  І не пристосовуйтеся до цього віку, але змінюйтеся оновленням [вашого] розуму, щоб ви пізнавали, що є Божа воля: добре, приємне і досконале.
[Enter]
[Number] 3 [Number]  Кажу кожному з вас через дану мені благодать: не думати про себе більше, ніж належить думати, а думати скромно, згідно з мірою віри, якою Бог кожного наділив.
[Enter]
[Number] 4 [Number]  Бо як в одному тілі маємо багато членів, а всі члени виконують не однакові дії,
[Enter]
[Number] 5 [Number]  так само, хоч і багато нас, але ми є одним тілом у Христі, а окремо ми один для одного є членами.
[Enter]
[Number] 6 [Number]  Маємо різноманітні дари, згідно з даною нам благодаттю: якщо пророцтво, — то в міру віри;
[Enter]
[Number] 7 [Number]  якщо служіння, — перебувай у служінні; якщо вчитель, — у навчанні;
[Enter]
[Number] 8 [Number]  коли хто потішає, — потішай, хто подає, — давай у простоті, хто керує, — керуй з ревністю, хто виявляє милосердя, — нехай робить це з привітністю.
[Enter]
[Enter]
[Number] 9 [Number]  Любов — нелицемірна. Ненавидьте зло, шукайте добра,
[Enter]
[Number] 10 [Number]  любіть один одного по-братерськи, пошаною один одного випереджайте;
[Enter]
[Number] 11 [Number]  у наполегливості не лінуйтеся, духом палайте, Господу служіть,
[Enter]
[Number] 12 [Number]  радійте надією, труднощі переносьте, перебувайте в молитві;
[Enter]
[Number] 13 [Number]  беріть участь у потребах святих, виявляйте гостинність.
[Enter]
[Number] 14 [Number]  Благословляйте тих, хто переслідує вас, — благословляйте, а не проклинайте.
[Enter]
[Number] 15 [Number]  Радійте з тими, які радіють, і плачте з тими, котрі плачуть.
[Enter]
[Number] 16 [Number]  Тримайтеся між собою однієї думки, не будьте зарозумілими, наслідуйте лагідних. Не вважайте себе мудрими.
[Enter]
[Enter]
[Number] 17 [Number]  Нікому не платіть злом за зло, дбайте про добро перед усіма людьми.
[Enter]
[Number] 18 [Number]  Якщо це залежить від вас, — живіть з усіма людьми в мирі.
[Enter]
[Number] 19 [Number]  Не мстіть за себе, любі, але дайте місце гніву Божому, як написано: У Моїй владі є помста, і Я віддам, — каже Господь.
[Enter]
[Number] 20 [Number]  Але якщо твій ворог голодний, — нагодуй його; якщо спраглий, — дай йому пити; роблячи це, ти нагортаєш йому на голову палаюче вугілля.
[Enter]
[Number] 21 [Number]  Не будь переможений злом, але перемагай зло добром.