
[Number] 1 [Number]  Після цього я побачив іншого ангела, який сходив з неба і мав велику владу, і земля освітилася від його слави.
[Enter]
[Number] 2 [Number]  І він вигукнув гучним голосом, проголошуючи: Упав, упав великий Вавилон, розпусниця! Вона стала житлом бісів, оселею всякого нечистого духа, сховищем усіх нечистих птахів і сховищем усяких нечистих і потворних звірів.
[Enter]
[Number] 3 [Number]  Тому що вином гніву своєї розпусти напоїла всі народи, і царі землі з нею розпусту чинили, і купці землі від її розкошів збагатилися!
[Enter]
[Number] 4 [Number]  І почув я інший голос з неба, який промовив: Вийди з неї, народе Мій, щоб не був ти спільником її гріхів, і щоб ти не був захоплений її карами,
[Enter]
[Number] 5 [Number]  адже її гріхи досягли неба, і Бог згадав про її злочини.
[Enter]
[Number] 6 [Number]  Відплатіть їй так, як вона вам платила; вдвічі відплатіть за її вчинки! Чашею, якою вона черпала, — зачерпніть їй подвійно!
[Enter]
[Number] 7 [Number]  Скільки славилася вона і розкошувала, стільки дайте їй мук і плачу, бо вона каже у своєму серці: Сиджу, мов цариця, і я не вдова і не побачу лиха!
[Enter]
[Number] 8 [Number]  За це одного дня найдуть на неї кари, і смерть, і плач, і голод; і вогнем буде спалена, адже сильний Господь Бог, Який судить її!
[Enter]
[Enter]
[Number] 9 [Number]  І заридають, і заплачуть над нею царі землі, які чинили з нею розпусту та розкошували, коли побачать дим від її пожежі.
[Enter]
[Number] 10 [Number]  Вони стоятимуть вдалині, налякані її муками, і говоритимуть: Горе, горе! О, місто велике! О, Вавилоне, — могутнє місто! За одну годину прийшов на тебе суд!
[Enter]
[Number] 11 [Number]  І купці землі заридають та заплачуть над ним, бо їхніх товарів більше ніхто не купує:
[Enter]
[Number] 12 [Number]  речей із золота, срібла, коштовного каміння, перлів, вісону, пурпуру, шовку, кармазину, усякого дерева запашного, усякого посуду зі слонової кості, усякого посуду з коштовного дерева, міді, заліза, ��армуру,
[Enter]
[Number] 13 [Number]  кориці, пахощів, тиміаму, мира, ладану, вина, олії, борошна, пшениці, худоби, овець, коней, колісниць, рабів і людських душ.
[Enter]
[Number] 14 [Number] І плоди пожадливості твоєї душі відійшли від тебе, і все сите й блискуче відійшло від тебе, — і більше їх не знайдеш.
[Enter]
[Number] 15 [Number]  Купці всього цього, які завдяки йому збагатилися, стануть здалека і будуть жахатися від його мук, будуть ридати і плакати,
[Enter]
[Number] 16 [Number]  промовляючи: Горе, горе! О, велике місто, зодягнене у вісон, і багряницю, і кармазин, і прикрашене золотом, і коштовним камінням, і перлами,
[Enter]
[Number] 17 [Number]  бо за одну годину загинуло таке багатство! І кожний керманич, і кожний, хто пливе до місця, і моряки, і хто працює на морі, здалека зупинилися,
[Enter]
[Number] 18 [Number]  і кричали, дивлячись на дим від його пожежі, і казали: Яке місто подібне до цього великого міста?
[Enter]
[Number] 19 [Number]  І посипали порохом свої голови, і кричали, і плакали, і ридали, промовляючи: Горе, горе, велике місто, — в якому збагатилися його коштовностями всі, хто мав кораблі в морі, — бо за одну годину воно спорожніло.
[Enter]
[Number] 20 [Number]  Радійте ж із цього, небеса, і святі, й апостоли, і пророки, адже Бог здійснив ваш суд над ним!
[Enter]
[Enter]
[Number] 21 [Number]  А один сильний ангел узяв великий, наче жорно, камінь і кинув у море, кажучи: Так стрімко буде вкинене велике місто Вавилон, і не буде його більше.
[Enter]
[Number] 22 [Number]   І звуку гуслярів, і співаків, і сопілкарів, і сурмачів більше не можна буде почути в тобі, і жодний умілець будь-якого мистецтва більше не знайдеться в тобі, і шум жорен більше не почується в тобі,
[Enter]
[Number] 23 [Number]  і світло світильника більше не світитиме в тобі, і голос нареченого та нареченої більше не звучатиме в тобі, тому що твої купці були вельможами землі, бо твоїми чарами були введені в оману всі народи.
[Enter]
[Number] 24 [Number]  І в ньому була знайдена кров пророків, і святих, і всіх убитих на землі.