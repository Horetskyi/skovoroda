
[Number] 1 [Number] Заспіваю Улюбленому пісню Улюбленого про Мій виноградник. В Улюбленого був виноградник на горі в родючому місці, 
[Number] 2 [Number] і Я встановив огорожу довкола, укріпив і насадив добірну виноградну лозу, збудував башту посеред нього і викопав у ньому чавило. Я очікував, що видасть виноград, а він видав тернину. 
[Number] 3 [Number] Тепер же, людино Юди, і ви, що живете в Єрусалимі, судіть між Мною і між Моїм виноградником. 
[Number] 4 [Number] Що ще зроблю для Мого виноградника, і що Я для нього не зробив? Тому що Я чекав, що видасть виноград, а він видав терня. 
[Number] 5 [Number] А тепер сповіщу вам, що зроблю з Моїм виноградником. Заберу його огорожу, і він буде на пограбування, знищу його стіну, і буде на потопта��ня, 
[Number] 6 [Number] і залишу Мій виноградник, і не обрізуватиметься, і не копатиметься, і піде на нього тернина, як на землю. Я заповім хмарам, щоб не посилали на нього дощу. 
[Number] 7 [Number] Адже дім Ізраїля — виноградник Господа Саваота, і людина Юди — новонасаджений улюбленець. Я очікував, що він чинитиме правосуддя, а він чинив беззаконня і не чинив справедливості, але крик.
[Enter]
[Number] 8 [Number] Горе вам, що додаєте доми до домів і приєднуєте поле до поля, аби щось у ближнього забрати! Хіба ви одні поселилися на землі? 
[Number] 9 [Number] Адже це почулося у вухах Господа Саваота. Бо якщо буде багато домів, великі та гарні доми стануть пусткою, і не буде тих, які живуть у них. 
[Number] 10 [Number] Бо де працює десять пар волів, земля виростить одну посудину, і хто сіє шість мірок, збере три мірки. 
[Number] 11 [Number] Горе вам, котрі встаєте вранці й ганяєтеся за п’янким напоєм, — ви, які очікуєте вечора! Адже вино їх спалить, 
[Number] 12 [Number] бо вони п’ють вино з гуслами, псалтирем, тимпанами і сопілками, а Господніх діянь не бачать і не помічають діл Його рук.
[Enter]
[Number] 13 [Number] Отже, мій народ став полоненим, тому що вони не знали Господа, і була велика кількість померлих через голод і спрагу води. 
[Number] 14 [Number] І ад розширив свою душу і відкрив свою пащу, щоб не переставати, і зійдуть славні, великі, багаті та вбивці. 
[Number] 15 [Number] І людина буде впокорена, і чоловік буде без пошани, і гордовиті очі будуть упокорені.
[Enter]
[Number] 16 [Number] І підніметься вгору Господь Саваот на суді, і святий Бог прославиться в праведності. 
[Number] 17 [Number] І пограбовані пастимуться, як бики, і спустошене забраних їстимуть вівці. 
[Number] 18 [Number] Горе вам, хто тягне до себе гріхи, наче довгим шнуром, і беззаконня, наче ярмо, ременем теляти, 
[Number] 19 [Number] хто говорить: Нехай швидко наблизиться те, що зробить, щоб ми побачили, і щоб прийшла рада Святого Ізраїля, аби ми пізнали!
[Enter]
[Number] 20 [Number] Горе вам, які говорите, що погане — добре, а що добре — погане, хто виставляє темряву за світло, а світло — за темряву, хто виставляє гірке за солодке, а солодке — за гірке. 
[Number] 21 [Number] Горе вам, хто розумний сам у собі і знавці перед самими собою. 
[Number] 22 [Number] Горе вашим сильним, які п’ють вино, і могутнім, які розводять міцний напій, 
[Number] 23 [Number] хто оправдує безбожного задля хабарів і відбирає праведне в праведного. 
[Number] 24 [Number] Через це так, як горить тростина в жарі вогню і буде спалена полум’ям, яке поширилося, так і їхній корінь стане, як порохнява, а їхній цвіт рознесеться, як курява. Бо вони не забажали закону Господа Саваота, але прогнівили слово Святого Ізраїля.
[Enter]
[Number] 25 [Number] І запалав Господь Саваот гнівом на Свій народ. Він простягнув на них Свою руку й уразив їх, — розлютилися гори, і їхні трупи стали, мов гній посеред дороги. При всьому цьому гнів не відвернувся, але рука ще піднесена. 
[Number] 26 [Number] Тож Він підніме знак серед далеких народів і задзижчить їм від кінців землі, і ось вони скоро і легко приходять. 
[Number] 27 [Number] Не будуть голодні, не втомляться, не задрімають, не заснуть, не ослаблять поясів на своїх стегнах, і ремінці їхнього взуття не порвуться. 
[Number] 28 [Number] Їхні стріли — гострі, а їхні луки натягнені, копита їхніх коней вважатимуться за тверде каміння, колеса їхніх колісниць — наче буря. 
[Number] 29 [Number] Вони кидаються, мов леви, і з’явилися, як левеня. І візьме та заричить, як звір, і викине, і не буде того, хто рятує, 
[Number] 30 [Number] і зареве через них у той день, наче шумом моря, що бушує. І поглянуть на землю, і ось — густа темрява в їхньому збентеженні.