
[Number] 1 [Number] Молитва Давида. Господи, вислухай мою правду, зверни увагу на моє благання, прийми мою молитву з уст нелукавих.
[Enter]
[Number] 2 [Number] Нехай вийде присуд для мене від Твого обличчя, нехай мої очі побачать праведність.
[Enter]
[Number] 3 [Number] Ти випробував моє серце, навідав уночі. Ти випробував мене вогнем — і в мені не знайдено неправди.
[Enter]
[Number] 4 [Number] Хай мої уста не розголошують людських справ, а я, задля слів Твоїх уст, уникав крутих доріг.
[Enter]
[Number] 5 [Number] Спрямуй мої стопи на Свої стежки, щоб мої ноги не похитнулися.
[Enter]
[Number] 6 [Number] Я закликав, бо Ти, Боже, мене вислухав. Прихили до мене Своє вухо і почуй мої слова.
[Enter]
[Number] 7 [Number] Ти, Який спасаєш тих, котрі надіються на Тебе, від тих, які чинять опір Твоїй правиці, пошли Свою дивовижну милість.
[Enter]
[Number] 8 [Number] Охороняй мене, як зіницю ока. Ти збережеш мене під прикриттям Своїх крил
[Enter]
[Number] 9 [Number] від обличчя безбожних, що завдають мені страждань. Мої вороги посягають на мою душу.
[Enter]
[Number] 10 [Number] Вони позамикали свій жир, і їхні уста пихато заговорили.
[Enter]
[Number] 11 [Number] Мене відкидають, тепер мене оточили, стежать своїми очима, щоби повалити мене на землю.
[Enter]
[Number] 12 [Number] Схопили мене, наче лев, який чатує на здобич, як левеня, що проживає в лігвищі.
[Enter]
[Number] 13 [Number] Устань, Господи, випереди їх, аби вони спіткнулися, спаси від безбожних мою душу, Твій меч — від ворогів Твоєї руки.
[Enter]
[Number] 14 [Number] Господи, вкороти їхнє недовгочасне проживання на землі. Твоїми прихованими дарами наповнилося їхнє нутро; вони задоволені синами і решту залишили своїм дітям.
[Enter]
[Number] 15 [Number] А я в праведності з’явлюся перед Твоїм обличчям, буду насиченим, коли з’явиться Твоя слава.