
[Number] 1 [Number] Після того Мойсей та Аарон увійшли до фараона й сказали йому: Так говорить Господь, Бог Ізраїля: Відпусти Мій народ, щоб вони зробили свято для Мене в пустелі! 
[Number] 2 [Number] Та фараон сказав: Хто Він, щоб я дослухався до Його голосу, аби відпустити Ізраїльських синів? Я не знаю Господа, та й Ізраїля не відпущу! 
[Number] 3 [Number] А вони кажуть йому: Бог євреїв покликав нас! Отже, ми підемо в триденну подорож у пустелю, щоби принести жертву нашому Богові, аби часом не спіткала нас смерть або згуба. 
[Number] 4 [Number] А єгипетський цар сказав їм: Мойсею і Аароне! Навіщо ви відвертаєте мій народ від праці? Нехай кожен із вас повертається до своєї роботи! 
[Number] 5 [Number] Ось тепер народу на цій землі стало багато, — сказав фараон, — тож не даватимемо їм спочинку від праці. 
[Number] 6 [Number] І фараон наказав наглядачам над народом і обліковцям, кажучи: 
[Number] 7 [Number] Більше народові не давати соломи для виготовлення цегли, як учора й позавчора. Хай самі йдуть і збирають собі солому! 
[Number] 8 [Number] А норму цегли накладеш на них таку ж, скільки вони виробляють кожного дня, нічого не зменшуй, адже вони — бездіяльні! Тому вони і кричать, заявляючи: Підемо і принесемо жертву нашому Богові! 
[Number] 9 [Number] Нехай важкою стане праця цих людей, і хай за неї дбають, а пустими балачками хай не переймаються! 
[Number] 10 [Number] Тож наглядачі та обліковці підганяли їх і зверталися до народу, кажучи: Так говорить фараон: Більше я не даю вам соломи! 
[Number] 11 [Number] Ви самі йдіть, і де лише знайдете, збирайте солому, а норма ваша зовсім не зменшується. 
[Number] 12 [Number] Тож народ розсіявся по всьому Єгипті, щоби збирати стерню на солому. 
[Number] 13 [Number] А наглядачі підганяли їх, говорячи: Виконуйте роботи, призначені на кожний день, — так само, як тоді, коли вам давали солому! 
[Number] 14 [Number] Тож обліковців з роду синів Ізраїля, яких наставили над ними наглядачі фараона, бичували і приказували: Чому ви не закінчили і сьогодні призначеної вам кількості цегли, як учора й позавчора? 
[Number] 15 [Number] А обліковці з Ізраїльських синів прийшли і заволали до фараона, кажучи: Навіщо так чиниш із твоїми слугами? 
[Number] 16 [Number] Соломи не дають твоїм слугам, а цеглу кажуть нам робити! Дивись, твоїх рабів бичували, — так що ти кривдиш свій народ. 
[Number] 17 [Number] А той сказав їм: Ви — бездіяльні, нероби! Тому й кажете: Підемо принесемо жертву нашому Богові. 
[Number] 18 [Number] Тепер ідіть і працюйте, бо соломи вам не дадуть, а призначену кількість цегли ви здаватимете! 
[Number] 19 [Number] Обліковці з Ізраїльських синів бачили, що вони в біді, бо їм говорили: Не зменшуйте кількості цегли, призначеної на день. 
[Number] 20 [Number] А коли вони виходили від фараона, то зустріли Мойсея і Аарона, які йшли їм назустріч, 
[Number] 21 [Number] і вони сказали їм: Нехай спогляне на вас Бог і хай судить, бо ви зробили огидним наш запах перед фараоном і перед його слугами, оскільки дали йому в руки меча, щоб нас повбивав. 
[Number] 22 [Number] А Мойсей повернувся до Господа і сказав: Господи, чому вчинив Ти зло цьому народові? І чому Ти послав мене? 
[Number] 23 [Number] Відколи я ввійшов до фараона говорити від Твого Імені, він чинить зло цьому народові. Свого народу Ти не визволив.