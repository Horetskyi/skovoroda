
[Number] 1 [Number] І сталося, коли цар Езекія почув це, він роздер одяг, обв’язався мішковиною і прийшов до Господнього дому. 
[Number] 2 [Number] І він послав економа Еліякіма, писаря Сомну та старців-священиків, одягнених у мішковину, до пророка Ісаї, сина Амоса, 
[Number] 3 [Number] і вони сказали йому: Так говорить Езекія: Сьогоднішній день — день смутку, ганьби, звинувачення і гніву, бо напали болі на ту, яка народжує, та не має сили народити. 
[Number] 4 [Number] Нехай твій Господь Бог вислухає слова Рапсака, які послав цар ассирійців, щоб ганьбити живого Бога, ганьбити словами, які почув твій Господь Бог! І помолися до твого Господа Бога про тих, хто залишився.
[Enter]
[Number] 5 [Number] І прийшли слуги царя до Ісаї, 
[Number] 6 [Number] а Ісая їм сказав: Так скажете вашому володареві: Так говорить Господь: Не бійся слів, які ти почув, якими мене принизили посли ассирійських царів. 
[Number] 7 [Number] Ось Я нашлю на нього духа, і, почувши вістку, він повернеться до своєї країни і поляже від меча у своїй землі.
[Enter]
[Number] 8 [Number] І Рапсак повернувся, і застав царя, який тримав у облозі Ломну. Та цар ассирійців почув, що 
[Number] 9 [Number] вийшов Трак, цар ефіопів, воювати з ним. І, почувши, повернувся і послав вісників до Езекії, кажучи: 
[Number] 10 [Number] Так скажете Езекії, цареві Юдеї: Хай не обманює тебе твій Бог, на Якого ти понадіявся, запевняючи: Єрусалим не буде виданий у руки царя ассирійців! 
[Number] 11 [Number] Хіба ти не чув, що зробили ассирійські царі, як вони вигубили всю землю? 
[Number] 12 [Number] Хіба боги народів визволили тих, кого вигубили мої батьки? А Ґозан, Харран і Фафес, які є в країні Телсада? 
[Number] 13 [Number] Де є царі Емата та Арфада і міста Сепфаріма, Анаґа, Уґава?
[Enter]
[Number] 14 [Number] І Езекія взяв сувій від посланців і розгорнув його перед Господом, 
[Number] 15 [Number] і Езекія помолився до Господа, кажучи: 
[Number] 16 [Number] Господи Саваоте, Боже Ізраїля, Який сидиш на херувимах, Ти єдиний Бог кожного царства світу, Ти створив небо і землю. 
[Number] 17 [Number] Вислухай, Господи, поглянь, Господи, і подивися на слова, які послав Сеннахирім, щоби зневажити живого Бога! 
[Number] 18 [Number] Адже насправді ассирійські царі спустошили весь світ і їхні землі, 
[Number] 19 [Number] і кинули їхніх божків у вогонь, бо вони не були богами, але ділами людських рук — дерево і камінь, і їх знищили. 
[Number] 20 [Number] Ти ж, Господи, Боже наш, спаси нас з їхньої руки, щоб кожне царство землі пізнало, що Ти — єдиний Бог!
[Enter]
[Number] 21 [Number] І до Езекії був посланий Ісая, син Амоса, і він сказав йому: Так говорить Господь, Бог Ізраїля: Я почув те, про що ти молився до Мене, про Сеннахиріма, царя ассирійців! 
[Number] 22 [Number] Ось слово, яке про нього сказав Бог: Він опоганив тебе і висміяв тебе, дівчино, Сіонська дочко, над тобою покивав головою, Єрусалимська дочко! 
[Number] 23 [Number] Кого ти зневажив і розгнівив? Чи на кого ти підвищив свій голос? І ти не підняв вверх твоїх очей — на Святого Ізраїля! 
[Number] 24 [Number] Адже через посланців ти зневажив Господа, бо ти сказав: Я вийшов на висоту гір безліччю колісниць і аж до кінців Лівану, і зрізав висоту свого кедра та красу кипариса, і я ввійшов до висоти границі лісу, 
[Number] 25 [Number] і я поставив греблю і висушив води та все згромадження вод! 
[Number] 26 [Number] Хіба ти не почув цього віддавна, — те, що Я зробив? Від древніх днів Я заповів, а тепер наказав спустошити народи у твердинях і тих, які живуть в укріплених містах. 
[Number] 27 [Number] Я зробив руки слабкими, і вони посохли, — стали сухими, як трава на дахах і як суха зелень. 
[Number] 28 [Number] Тепер же Я знаю твій спочинок, твій вихід і твій вхід. 
[Number] 29 [Number] А твій гнів, яким ти розгнівався, і твоя гіркота прийшла до Мене, тож Я вкладу кільце у твої ніздрі та уздечку у твої губи, і поверну тебе дорогою, якою ти прийшов.
[Enter]
[Number] 30 [Number] Ось тобі знак: Їж цього року те, що ти посіяв, наступного року — те, що залишилося, а на третій, посіявши, збирайте врожай, насаджуйте виноградники і їжте їхній плід! 
[Number] 31 [Number] І буде, що ті, які залишилися в Юдеї, випустять корінь вниз і принесуть вгорі насіння. 
[Number] 32 [Number] Адже з Єрусалима вийдуть ті, хто залишився, і ті, які врятувалися, — з гори Сіон. Ревність Господа Саваота це зробить!
[Enter]
[Number] 33 [Number] Через це так говорить Господь про царя ассирійців: Він не ввійде в це місто, і не пустить туди стрілу, і не покладе на нього щита, не оточить його валами, 
[Number] 34 [Number] але дорогою, якою прийшов, нею і повернеться! Так говорить Господь: 
[Number] 35 [Number] Я захищу це місто, щоби його спасти задля Мене і задля Давида, Мого слуги!
[Enter]
[Number] 36 [Number] І вийшов Господній ангел, і вигубив у ассирійському таборі сто вісімдесят п’ять тисяч, і, піднявшись вранці, знайшли всі тіла мертвими. 
[Number] 37 [Number] Тож ассирійський цар, відступивши, відійшов і поселився в Ніневії. 
[Number] 38 [Number] І коли він поклонявся в домі Насараха, свого божка, Адрамелех і Сарасар, його сини, убили його мечами, а самі врятувалися у Вірменії. А замість нього зацарював Асорадан, його син.