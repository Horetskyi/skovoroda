Si sit vita beata intus, cur, inquis, ad illam
[Tab2] Grex hominum rarus tamque pusillus adit?
Phy! quia difficile est, animum moderarier illis,
[Tab2] Nec fraenare ὁρμὰς condidicere suas.
Per loca devia, per salebrosa, graves per hiatus
[Tab2] Fertur eques stolidus, si male flectit equum.
Per mare, per terras volitat, ferrum per et ignem,
[Tab2] Si stolidos animos non ratione regit.
Quidnam igitur restat? Libros versare beatos,
[Tab2] Qui purgant animos, flectere corda docent.
Condere nec satis est intus, sed et exprime factis.
[Tab2] Es tyro nunc: usu et tempore miles eris.
Ex his militibus mirus rex ille creatur,
[Tab2] Qualis erat Christus discipulique sui.

[Center] Carissime Michaёl!
[Indent] Benene tempus collocavi, si his talibus tecum sermonibus hodie insumpsi? Орinоr, nоn male.
[Right] Tuus Gregor[ius] Sab[bin].

Disce, quid est illud, quod vita beata vocatur;
[Tab2] Omnibus omissis hoc age corde tuo.
Hoc age corde tuo toto, dicente deo sic:
[Tab2] Ο fili, fili! cor mihi cede tuum⁷⁴.
Cor mihi cede tuum totum; si pectoris unam
[Tab2] Partem das mundo, cor mihi nolo tuum.
Felix, qui potuit vitam reperire beatam;
[Tab2] Sed magis is felix, qui valet ha¸cce frui.
Non satis est potum atque cibum reperire salubrem,
[Tab2] Si morbo gustu¸s vis vitiata tibi est.
Nec satis est solis lucem radiare diurni,
[Tab2] Lumina si capitis sunt vitiata tui.
Strenua nos exercet inertia: navibus atque
[Tab2] Quadrigis petimus vivere posse bene.
Quod petis, hoc tecum est, imo latet intus, amice⁷⁵;
[Tab2] Si tua contentus sorte, quietus eris.
Non is, qui meliora cupit, verum ille beatus,
[Tab2] Qui sibi quidquid adest, id satis esse putat.
[Tab6] Si tibi […]⁷⁶