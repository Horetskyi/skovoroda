
[Number] 1 [Number] А ось Володар, Господь Саваот, забере з Юдеї і з Єрусалима сильного і сильну, силу хліба і силу води, 
[Number] 2 [Number] велетня і могутнього, людину військову і суддю, пророка, провісника, старця, 
[Number] 3 [Number] начальника над півсотнею, дивовижного радника, мудрого будівничого і розумного слухача. 
[Number] 4 [Number] І молодих наставлю їм володарями, і кепкуни пануватимуть над ними.
[Enter]
[Number] 5 [Number] І будуть зіткнення в народі: людина на людину, — кожний на свого ближнього. Дитина образиться на старця, безчесний — на шляхетного. 
[Number] 6 [Number] Адже людина схопить свого брата чи родича свого батька, кажучи: Маєш одяг, стань нашим володарем, і наша їжа нехай буде від тебе! 
[Number] 7 [Number] А він у відповідь скаже в той день: Не буду твоїм володарем, бо немає в моєму домі ні хліба, ні одягу. Не буду володарем цього народу! 
[Number] 8 [Number] Адже Єрусалим спустошений, і Юдея впала, і їхні язики — з беззаконням, вони — неслухняні Господу! Тому тепер упокорена їхня слава, 
[Number] 9 [Number] і Він виставив перед ними сором їхнього обличчя. А вони сповістили свій гріх як содомляни і зробили явним. Горе їхній душі, тому що радили погану раду проти себе самих, 
[Number] 10 [Number] сказавши: Зв’яжемо праведного, бо він нам невигідний. Тому-то їстимуть плоди своїх діл!
[Enter]
[Number] 11 [Number] Горе беззаконному. Зло трапиться йому за ділами його рук. 
[Number] 12 [Number] Народе мій, ваші наставники обдирають вас, і вимагачі вами володіють! Народе мій, ті, хто блаженними вас називає, зводять вас і роблять перепони на стежках ваших ніг!
[Enter]
[Number] 13 [Number] Але тепер Господь приготується до суду і поставить на суд Свій народ. 
[Number] 14 [Number] Він — Господь — прийде на суд зі старійшинами народу і з його володарями: А ви навіщо запалили Мій виноградник? Чому грабунок з бідного у ваших домах? 
[Number] 15 [Number] Чому ви ображаєте Мій народ і засоромлюєте обличчя бідних?
[Enter]
[Number] 16 [Number] Так говорить Господь: За те, що дочки Сіону запишалися і пішли з високо піднятою шиєю, підморгуванням очей і особливою манерою ходи, одночасно тягнучи одяг і водночас танцюючи ногами, 
[Number] 17 [Number] тому Бог упокорить дочок володарів Сіону, і Господь відкриє їхній вигляд, 
[Number] 18 [Number] і в той день Господь відніме славу їхнього одягу, їхні прикраси, плетінки, китички, прикраси на шию, 
[Number] 19 [Number] намисто, прикрасу їхнього обличчя, 
[Number] 20 [Number] одяг краси слави, браслети, намисто, защіпки для волосся, намисто на праву руку, обручки, сережки, 
[Number] 21 [Number] одяг із багряною облямівкою, прикрашений пурпуром, 
[Number] 22 [Number] накидки хатні та прозорі лаконійські, 
[Number] 23 [Number] багряні, сині, кармазинові та вісон, виткані золотом і синім полотном, і легкий одяг, що спадає вниз. 
[Number] 24 [Number] І замість приємного запаху буде бруд, і замість пояса обв’яжешся шнурком, замість золотої прикраси на голову матимеш лисину — через твої діла, і замість оздобленого пурпуром хітона ти вдягнешся в мішковину. 
[Number] 25 [Number] І твій найкращий син, якого ти полюбила, впаде від меча, і ваші сильні упадуть від меча 
[Number] 26 [Number] й будуть упокорені. І оплакуватимуть скриньки для ваших прикрас, ти ж залишишся самотньою і до землі будеш прибита.