
[Number] 1 [Number] Якщо між якимись людьми виникне суперечка, то нехай вони прийдуть до суду, і їх розсудять — справедливого виправдають, а нечестивого засудять. 
[Number] 2 [Number] І буде, — якщо нечестивий буде вартий побиття, то поставиш його перед суддями, і нехай його бичують перед ними числом ударів, відповідним до його нечестя. 
[Number] 3 [Number] Нехай бичують його сорока ударами, не більше. Якщо ж його бичуватимуть більше, більшою кількістю ударів, ніж ці, то твій брат буде зганьблений перед тобою. 
[Number] 4 [Number] Не зав’язуй рота волові, який молотить. 
[Number] 5 [Number] Якщо брати житимуть разом, і один з них помре, і в нього не буде нащадків, то дружина померлого хай не виходить заміж назовні, за чужого. Нехай брат її чоловіка ввійде до неї, візьме її собі за дружину й співживе з нею. 
[Number] 6 [Number] І буде, — дитина, яку вона народить, нехай буде зарахована на ім’я померлого, — і його ім’я не буде стерте з Ізраїлю. 
[Number] 7 [Number] Якщо ж той чоловік не хотів би взяти дружини свого брата, то нехай та жінка прийде до брами, до старійшин, і скаже: Брат мого чоловіка відмовляється відновити ім’я свого брата в Ізраїлі; брат мого чоловіка не захотів! 
[Number] 8 [Number] Тоді старійшини його міста покличуть його й говоритимуть до нього; і якщо він, ставши, скаже: Не хочу брати її, 
[Number] 9 [Number] то нехай дружина його брата, підійшовши до нього перед старійшинами, зніме з його ноги одну його сандалю, плюне йому в обличчя й у відповідь скаже: Так чинитимуть чоловікові, який не збудує дому свого брата. 
[Number] 10 [Number] І його ім’я в Ізраїлі зватиметься: Дім того, кому знято сандалю. 
[Number] 11 [Number] Якщо чоловіки битимуться разом один з одним, і дружина одного з них підійде, щоб звільнити свого чоловіка з руки того, хто його б’є, і, простягнувши руку, вхопить його за геніталії, 
[Number] 12 [Number] то відрубай їй руку; хай твоє око не має до неї пощади. 
[Number] 13 [Number] Хай у твоєму мішку не буде двояких гирок — великої й малої. 
[Number] 14 [Number] Хай у твоєму домі не буде двояких мірок — великої й малої. 
[Number] 15 [Number] Нехай у тебе буде правдива й точна гирка, і нехай у тебе буде правдива й точна мірка, щоб ти був довголітнім на землі, яку Господь, твій Бог, дає тобі в спадщину. 
[Number] 16 [Number] Адже кожний, хто чинить таке, хто чинить несправедливість, — огидний для Господа. 
[Number] 17 [Number] Пам’ятай, що тобі вчинив Амалик у дорозі, коли ти виходив з Єгипетської землі, — 
[Number] 18 [Number] як він протистояв тобі в дорозі й побив твої задні лави, тих, хто втомлено тягнувся позаду тебе; ти ж був голодний та втомлений, а він не побоявся Бога. 
[Number] 19 [Number] І буде, — коли Господь, твій Бог, дасть тобі відпочинок від усіх твоїх ворогів, що навколо тебе, на землі, яку Господь, твій Бог, дає тобі в спадщину, щоб ти заволодів нею, то зітреш з-під неба ім’я Амалика — не забудь!