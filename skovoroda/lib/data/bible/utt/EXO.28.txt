
[Number] 1 [Number] А ти візьми до себе з-поміж синів Ізраїля свого брата Аарона і його синів, щоб вони були Моїми священиками: Аарона і Надава, Авіуда, Елеазара та Ітамара, Ааронових синів. 
[Number] 2 [Number] Для свого брата Аарона, для пошани і слави, виготовиш святий одяг. 
[Number] 3 [Number] І ти скажи всім, хто мудрий розумом, кого Я наповнив духом знання, і хай вони пошиють Ааронові для Святилища святий одяг, в якому Мені служитиме як священик. 
[Number] 4 [Number] А це ті ризи, які виготовлять: нагрудник, наплічник, довгу ризу, мережений хітон, кидар і пояс. Ааронові та його синам зроблять святі ризи, щоб він був Моїм священиком. 
[Number] 5 [Number] І вони візьмуть золото, синє сукно, багряницю, темно-червоне сукно і вісон. 
[Number] 6 [Number] Наплічник зроблять з тонко виробленого вісону, — тканий виріб вишивальника. 
[Number] 7 [Number] У нього будуть дві плечові частини, з’єднані одна з одною, вони будуть сходитися на обох боках. 
[Number] 8 [Number] А виткана стрічка наплічників, яка поверх нього, згідно зі своїм виготовленням буде із золота, синього сукна, багряниці, темно-червоного сукна і тканого вісону. 
[Number] 9 [Number] І візьмеш два смарагдових камені, і викарбуєш на них імена синів Ізраїля: 
[Number] 10 [Number] шість імен на одному камені, а решта шість імен — на другому камені, згідно з їхнім народженням. 
[Number] 11 [Number] Як гравірований мистецький виріб, як виготовляють печаті, так викарбуєш на обох каменях імена синів Ізраїля. 
[Number] 12 [Number] І прикріпиш обидва камені на плечових частинах наплічника. Це — камені пам’яті для Ізраїльських синів. Аарон носитиме імена синів Ізраїля перед Господом на обох своїх плечах — як нагадування про них. 
[Number] 13 [Number] І зробиш маленькі щитки із чистого золота; 
[Number] 14 [Number] і зробиш дві косички із чистого золота зі вставленими квіточками — плетеної роботи, і прикріпиш плетені косички спереду до маленьких щитків, до їхніх країв. 
[Number] 15 [Number] І зробиш Місце виголошення суду — вишиваної роботи, який виготовиш на взірець наплічника; виготовиш його із золота, синього сукна, пурпуру, темно-червоного сукна і тонко виробленого вісону. 
[Number] 16 [Number] Він буде квадратний, подвійний, у долоню завдовжки і в долоню завширшки. 
[Number] 17 [Number] Пришиєш до нього тканину з набором каменів у чотири ряди. Ряд буде з таких каменів: сердолік, топаз і смарагд. Це — перший ряд. 
[Number] 18 [Number] Другий ряд: гранат, сапфір і яшма. 
[Number] 19 [Number] Третій ряд: ліґурій, агат і аметист. 
[Number] 20 [Number] І четвертий ряд: хризоліт, берил і онікс. Вони будуть обрамлені золотом, оправлені в золото — відповідно до їхнього ряду. 
[Number] 21 [Number] І буде дванадцять каменів з іменами синів Ізраїля, — згідно з їхніми іменами. Хай будуть вони, наче різьблені печаті, кожний — з ім’ям одного з дванадцятьох племен. 
[Number] 22 [Number] А для Місця виголошення суду виготовиш плетені косички, подібний до ланцюжка виріб із чистого золота. 
[Number] 29 [Number] Тож Аарон матиме на Місці виголошення суду, на грудях, імена синів Ізраїля, коли входитиме у святилище, — на пам’ять перед Богом. 
[Number] 29a [Number] І прикріпиш до Місця виголошення суду косички, — ланцюжки приладнаєш до обох сторін Місця виголошення суду і прикріпиш два маленьких щитки спереду на обох плечових частинах наплічника. 
[Number] 30 [Number] До Місця виголошення суду прикріпиш Об’явлення і Правду. Воно буде на грудях Аарона, коли він входитиме у святилище перед Господа. Тож Аарон постійно носитиме суди синів Ізраїля на грудях перед Господом. 
[Number] 31 [Number] І зробиш довгу нижню ризу — усю блакитну. 
[Number] 32 [Number] І в ній буде отвір [для голови] посередині, і матиме облямівку тканої роботи довкола отвору, край її — обметаний, щоб не порвалася. 
[Number] 33 [Number] А внизу по краю ризи зробиш із синього сукна, пурпуру, тканого кармазину і тонко виробленого вісону гранатові яблучка, наче в розквітлого гранату, — по краю одягу довкола. Такий же вигляд у золотих гранатових яблук, а між ними довкола — дзвіночки. 
[Number] 34 [Number] Поряд із кожним золотим гранатовим яблучком по краю одягу довкола — дзвіночок і квітка. 
[Number] 35 [Number] І буде він для Аарона, і коли служитиме, то буде чути його звук, коли входитиме у святилище перед Господа і коли виходитиме, — щоб не помер. 
[Number] 36 [Number] Із чистого золота зробиш пластинку, і викарбуєш на ній різьбленням печаті: Святиня Господня. 
[Number] 37 [Number] І прикріпиш її на скрученій синій тканині, і буде на митрі, буде спереду митри. 
[Number] 38 [Number] І вона буде на чолі Аарона, і усуватиме Аарон гріхи зі святих речей, — з того, що лише посвятять сини Ізраїля, — з кожного їхнього дару для святині. І нехай буде на чолі Аарона завжди, прийнятне для них перед Господом. 
[Number] 39 [Number] А краї хітону — з вісону, і з вісону зробиш кидар. І зробиш пояс вишиваної роботи. 
[Number] 40 [Number] І синам Аарона зробиш хітони та пояси, і зробиш їм кидари для пошани та слави. 
[Number] 41 [Number] І одягнеш у них свого брата Аарона та його синів, які з ним. І помажеш їх, і уповноважиш їх на служіння, і освятиш їх, щоби були Моїми священиками. 
[Number] 42 [Number] І зробиш для них льняні спідні штани, щоб прикрити наготу їхнього тіла — від стегон аж до голінок. 
[Number] 43 [Number] І Аарон та його сини матимуть їх, коли входитимуть у намет свідчення чи коли підходитимуть служити до жертовника у святині, — і не наведуть на себе гріха, щоб не померли. Це — вічний закон — для нього і для його нащадків після нього.