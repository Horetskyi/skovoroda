За казками, звір Рись має такий гострий зір, що на декілька аршинів землю прозирає. Він, у землі побачивши Крота, почав насміхатися зі сліпоти його. 
— Якби ти, нікчемна тварючко, мав моєї прозорливості соту частку, ти би міг пробратися через сам центр Землі. А так усе мацаєш, сліпий, мов безмісячна ніч... 
— Будь ласкавий, припини хвалитися, — відповів Кріт. — Зір у тебе гострий, але розум вельми сліпий. Якщо тобі дано те, чого я позбавлений, і я ж маю дещо, чого в тебе нема. Коли роздумуєш про гострий твій зір, тоді не забувай і про гострий мій слух. Давно би я мав, якби мені потрібні були, очі. ВІЧНА ПРАВДА блаженної натури нікого не ображає. Вона, рівну в усьому нерівність роблячи, в гостроті мого слуху вмістила відчуття очей.