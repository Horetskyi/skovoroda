[Center] (на текст: "[Italic]блаженні непорочні, що йдуть своїм шляхом у законі Господньому[Italic]"¹)

[MainSection]
Бояться люди зійти гнити в домовину,
Щоб не попасти туди, 
Де горить вогонь неугасимий.
А того й не розуміють, що смерть є свята, 
Вона кінчить зло нашого життя,
Лиху війну завершає покоєм
О! смерть така свята!

Не боїться совість чиста навіть перунів² огнистих;
Таку людину тоді не палить пекельний вогонь, 
Життя йому здається райським, 
Бо то гріх смерть родить,
А такої смерті кінець – пекло.
О! смерть така люта!

Блажен той, хто з пелюшок посвятив себе Христу,
День і ніч мислить по Його слову, 
Узяв труд благий і вагу легку³
І до того навик – 
О, така доля свята!

Хто скоштував тої солодості,
Той вовіки не впаде в мирське іскушеніє;
В наготі й бідах він не заскучає,
Не боятиметься ні огня, ні меча.

Христе! Життя моє! Христе, умерший за мене!
Тобі завдячую початок усього – 
Здійми з серця⁴ камінь,
Запали в нім своє полум’я – 
Нехай прийде смерть пристрастям і злій спокусі,
Щоби я в тобі живив своє світло.

А як від гріхів воскресну
І зодягнуся в плоть небесну – 
Ти в мені, а я в тобі вселюся, 
Солодості тої насищуся,
Буду з Тобою в бесіді, з Тобою і в раді,
Як дня захід, як ранку схід.
О, се будуть золоті літа!
[MainSection]