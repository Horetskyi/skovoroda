
[Number] 1 [Number] Повернися, повернися, Суламітко, повернися, повернися, і тебе побачимо. Що ви побачили в Суламітці? Вона приходить, як хороводи полків. 
[Number] 2 [Number] Якими прекрасними є твої кроки у взутті, дочко князя? Ритмічні рухи твоїх стегон подібні до намиста, — діло рук митця. 
[Number] 3 [Number] Твій пупець — карбована чаша, якій не бракує змішаного вина. Твій живіт — сніп пшениці, огороджений лілеями. 
[Number] 4 [Number] Твої дві груді — як два малюки-близнюки сарни. 
[Number] 5 [Number] Твоя шия, як вежа зі слонової кості. Твої очі, як озера в Есевоні в брамах Дочки численних. Твої ніздрі, як вежа Лівану, що дивиться в напрямку Дамаску. 
[Number] 6 [Number] Твоя голова на тобі, як Кармил, і плетінки твоєї голови, наче багряниця, цар, зв’язаний в коридорах. 
[Number] 7 [Number] Як ти прикрасилася, і якою солодкою ти, любове, у твоїх насолодах стала?
[Enter]
[Number] 8 [Number] Це — твоя велич, ти уподібнилася до пальми, а твої груди — до виноградних грон. 
[Number] 9 [Number] Я сказав: Вилізу на пальму, схоплюся за її верхівки, і твої груди будуть, як грона винограду, а запах твоєї ніздрі, як у яблука, 
[Number] 10 [Number] а твоє горло, як добре вино, що йде твоєму коханому на добро, що досягає моїх губ і зубів.
[Enter]
[Number] 11 [Number] Я — для мого коханого, і на мене його увага. 
[Number] 12 [Number] Іди сюди, мій коханий, вийдемо на поле, поселимося в селах. 
[Number] 13 [Number] Рано будемо у виноградниках, побачимо, чи зацвів виноград, чи розквіт цвіт винограду, чи зацвіли гранатові дерева. Там тобі дам мої груди. 
[Number] 14 [Number] Мандраґори видали запах, і біля наших дверей усі добірні плоди, нові до старих, — мій коханий, я для тебе зберегла.