
[Number] 1 [Number]  Тоді Царство Небесне буде подібне до десятьох дів, які, взявши свої каганці, вийшли назустріч молодому.
[Enter]
[Number] 2 [Number]  П’ять із них були нерозумні, а п’ять — мудрі.
[Enter]
[Number] 3 [Number] Нерозумні, взявши свої каганці, не взяли з собою олії.
[Enter]
[Number] 4 [Number] А мудрі разом зі своїми каганцями в посудинах взяли олію.
[Enter]
[Number] 5 [Number]  Оскільки молодий запізнювався, усі задрімали й поснули.
[Enter]
[Number] 6 [Number] А опівночі пролунав крик: Ось молодий, виходьте йому назустріч!
[Enter]
[Number] 7 [Number] Тоді всі ті діви встали і приготували свої каганці.
[Enter]
[Number] 8 [Number]  Нерозумні сказали мудрим: Дайте нам вашої олії, бо наші каганці гаснуть!
[Enter]
[Number] 9 [Number] А мудрі у відповідь сказали: Щоби часом не забракло і нам, і вам, краще підіть до продавців, та й купіть собі.
[Enter]
[Number] 10 [Number]  Коли вони пішли купувати, прийшов молодий, і ті, які були готові, пішли з ним на весілля, і за ними замкнули двері.
[Enter]
[Number] 11 [Number]  Потім приходять й інші діви, та й кажуть: Пане, пане, відчини нам!
[Enter]
[Number] 12 [Number]  А він у відповідь сказав: Запевняю вас, я вас не знаю!
[Enter]
[Number] 13 [Number]  Тож пильнуйте, бо не знаєте ні дня, ні години, [коли Син Людський прийде].
[Enter]
[Enter]
[Number] 14 [Number]   Подібно, як один чоловік, відходячи, покликав своїх рабів і передав їм своє майно;
[Enter]
[Number] 15 [Number]  одному дав п’ять талантів, другому — два, а третьому — один, кожному згідно з його спроможністю, і відійшов.
[Enter]
[Number] 16 [Number] Той, хто одержав п’ять талантів, негайно пішов, пустив їх в обіг і заробив ще п’ять;
[Enter]
[Number] 17 [Number] так само той, хто взяв два, заробив ще два.
[Enter]
[Number] 18 [Number] А той, хто одержав один, пішов і закопав у землю гроші свого пана.
[Enter]
[Number] 19 [Number]  Через тривалий час приходить пан тих рабів і розраховується з ними.
[Enter]
[Number] 20 [Number] Підійшов той, який одержав п’ять талантів, — приніс ще п’ять талантів і каже: Пане, п’ять талантів ти мені передав. Ось іще п’ять талантів я придбав!
[Enter]
[Number] 21 [Number]  Сказав йому його пан: Гаразд, рабе добрий і вірний! У малому був ти вірний, над великим тебе поставлю. Увійди в радість свого пана!
[Enter]
[Number] 22 [Number] Підійшов і той, який одержав два таланти, і сказав: Пане, два таланти ти мені передав. Ось іще два таланти я заробив!
[Enter]
[Number] 23 [Number]  Сказав йому пан: Гаразд, рабе добрий і вірний! У малому був ти вірний, над великим тебе поставлю. Увійди в радість свого пана!
[Enter]
[Number] 24 [Number] Підійшов і той, який одержав один талант, і сказав: Пане, знав я тебе, що ти жорстока людина: жнеш, де не сіяв, і збираєш, де не розсипав.
[Enter]
[Number] 25 [Number] Я, побоявшись, пішов і сховав твій талант у землю. Ось, бери своє!
[Enter]
[Number] 26 [Number] У відповідь його пан сказав йому: Злий і лінивий рабе! То ти знав, що я жну, де не сіяв, і збираю, де не розсипав?
[Enter]
[Number] 27 [Number] Треба тобі було віддати мої гроші торговцям, і тепер я взяв би своє з прибутком.
[Enter]
[Number] 28 [Number] Тож візьміть у нього талант і дайте тому, хто має десять талантів.
[Enter]
[Number] 29 [Number]  Адже кожному, хто має, дано буде, і матиме ще більше, а від того, який не має, буде забране і те, що має.
[Enter]
[Number] 30 [Number]  А нікчемного раба викиньте в зовнішню темряву; там буде плач і скрегіт зубів! [Це сказавши, закликав: Хто має вуха, щоби слухати, нехай слухає]!
[Enter]
[Enter]
[Number] 31 [Number]  Коли прийде Син Людський у Своїй славі й усі ангели з Ним, тоді сяде на престолі Своєї слави;
[Enter]
[Number] 32 [Number]  і зберуться перед Ним усі народи, і відділить їх одне від одного, як пастух відділяє овець від козлів;
[Enter]
[Number] 33 [Number] і поставить овець праворуч, а козлів — ліворуч.
[Enter]
[Number] 34 [Number]  Тоді Цар скаже тим, які праворуч: Прийдіть, благословенні Мого Отця, успадкуйте Царство, приготоване вам від створення світу!
[Enter]
[Number] 35 [Number]  Бо голодував Я, і ви дали Мені їсти; спраглим був, і ви Мене напоїли; чужинцем був Я, і ви Мене прийняли;
[Enter]
[Number] 36 [Number]  не мав одягу, і ви Мене одягнули; хворів, і ви Мене відвідали; у в’язниці був Я, і ви прийшли до Мене!
[Enter]
[Number] 37 [Number] Тоді озвуться до Нього праведні, кажучи: Господи, коли ми бачили Тебе голодним і нагодували, або спраглим і напоїли?
[Enter]
[Number] 38 [Number] Коли ми бачили Тебе чужинцем і прийняли, або нагим і одягнули?
[Enter]
[Number] 39 [Number] Коли ми бачили Тебе хворим, або у в’язниці, і прийшли до Тебе?
[Enter]
[Number] 40 [Number]  Цар у відповідь скаже їм: Запевняю вас: те, що зробили одному з Моїх найменших братів, ви зробили Мені.
[Enter]
[Number] 41 [Number]  Тоді скаже й тим, які ліворуч: Ідіть від Мене, прокляті, у вічний вогонь, приготований дияволові та його ангелам!
[Enter]
[Number] 42 [Number]  Бо голодував Я, а ви не дали Мені їсти; спраглим був Я, а ви не напоїли Мене;
[Enter]
[Number] 43 [Number] чужинцем був, а ви не прийняли Мене; нагим був, а ви не одягнули Мене; був хворим і у в’язниці, а ви не відвідали Мене.
[Enter]
[Number] 44 [Number] Тоді озвуться і ті, кажучи: Господи, коли це ми бачили Тебе голодним, або спраглим, або чужинцем, або нагим, або хворим, або у в’язниці й не послужили Тобі?
[Enter]
[Number] 45 [Number] Тоді у відповідь скаже їм: Запевняю вас: коли ви не зробили цього одному з найменших, то не зробили й Мені.
[Enter]
[Number] 46 [Number]  І підуть ті на вічне покарання, а праведні — на життя вічне.