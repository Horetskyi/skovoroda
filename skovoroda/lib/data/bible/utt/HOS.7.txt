
[Number] 1 [Number] коли Я лікував Ізраїль. І відкриється неправедність Єфрема і злоба Самарії, бо вони чинили обман. І злодій до нього ввійде, грабуючи, злодій у своїй дорозі, 
[Number] 2 [Number] щоби співати разом, як співаки своїм серцем. Я згадав усе їхнє зло. Тепер їх оточили їхні задуми, вони були перед Моїм обличчям. 
[Number] 3 [Number] В їхньому злі вони розвеселили царів і в їхній неправдивості — володарів. 
[Number] 4 [Number] Усі перелюбники — як палаюча піч, щоб смажене випекти полум’ям, від замішання лою, аж доки воно не вкисне. 
[Number] 5 [Number] У дні наших царів, володарі почали обурюватися від вина, Він простягнув Свою руку з напастями. 
[Number] 6 [Number] Тому що їхні серця розгорілися, наче піч, коли вони лютують: цілу ніч Єфрем був сповнений сном, вранці загорівся був, немов полум’я вогню. 
[Number] 7 [Number] Усі розпеклися, як піч, і пожерли їхніх суддів. Усі їхні царі впали, не було в них того, хто закликав до Мене.
[Enter]
[Number] 8 [Number] Єфрем, він замішався в народах, Єфрем став коржем, що не обертається. 
[Number] 9 [Number] Чужі пожерли його силу, а він не взнав. І в нього виступили сиві волоски, і він не взнав. 
[Number] 10 [Number] І впокорена буде гордість Ізраїля перед його обличчям, і вони не повернулися до їхнього Господа Бога, і не шукали Його в цьому всьому. 
[Number] 11 [Number] І Єфрем був, як нерозумна голубка, що не має серця. Він прикликав Єгипет, і вони пішли до ассирійців. 
[Number] 12 [Number] Так, як вони йдуть, Я накину на них Мою сіть. Так, як птахів неба, зведу їх, напоумлю їх чутками про їхню скорботу. 
[Number] 13 [Number] Горе їм, бо вони відійшли від Мене. Вони нещасні, бо були нечесні супроти Мене. Я їх визволив, а вони сказали проти Мене неправду. 
[Number] 14 [Number] І не заволали до Мене їхні серця, але тільки кричали на їхніх ліжках. За пшеницю і вино різалися. Вони були Мною напоумлені, 
[Number] 15 [Number] і Я скріпляв їхні руки, а вони на Мене замислювали зло. 
[Number] 16 [Number] Повернулися до нічого, стали, наче натягнений лук. Їхні володарі впадуть від меча через нестриманість їхнього язика. Це їхня гидота в єгипетській землі.