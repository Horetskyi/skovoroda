
[Number] 1 [Number] Усякий друг скаже: І я подружився. Але є друг, що по імені тільки друг. 
[Number] 2 [Number] Чи це не смуток, що наближає аж до смерті, приятель і друг, що обернувся на ворога? 
[Number] 3 [Number] О, лукавий задум, звідки ти прикотився, щоб покрити сушу оманою? 
[Number] 4 [Number] Приятель радіє, коли в друга радість, а в час скорботи буде проти нього. 
[Number] 5 [Number] Приятель терпить другові задля шлунка, а перед війною візьме щит. 
[Number] 6 [Number] Не забудь друга у твоїй душі й не забудеш його у твоїх маєтках.
[Enter]
[Number] 7 [Number] Кожний радник підносить раду, але є такий, що собі радить. 
[Number] 8 [Number] Бережи твою душу від радника і пізнай перше, яка в нього потреба, бо й він собі порадить, щоби часом не впав на тебе жереб, 
[Number] 9 [Number] і скаже тобі: Твоя дорога гарна і стане напроти, щоб побачити те, що тобі трапиться. 
[Number] 10 [Number] Не радься з тим, що підглядає тебе, і сховай раду від тих, що ревнують тебе. 
[Number] 11 [Number] Не приставай до цих для всякої поради: З жінкою про її ревнощі, зі страхопудом — про війну, з купцем — про переміну, з торгівцем — про продаж, із заздрісним — про вдячність, і з немилосердним — про доброту, з лінивим — про всяке діло і з річним найманцем — про закінчення, з лінивим рабом — про багато праці. 
[Number] 12 [Number] Але лиш будь постійно з побожним чоловіком, про якого взнаєш, що він зберігає заповіді, який у своїй душі — за твоєю душею, і якщо ти спотикнешся, він тобі співчуватиме. 
[Number] 13 [Number] І постав раду серця, бо немає в тобі вірнішого за нього. 
[Number] 14 [Number] Адже душа людини часом звикла сповіщати більше, ніж сім сторожів, що сидять на висоті для сторожі. 
[Number] 15 [Number] І помолися до Всевишнього про все це, щоб ти в правді випростував твою дорогу.
[Enter]
[Number] 16 [Number] Слово — початок усякого діла, і перед усяким ділом — рада. 
[Number] 17 [Number] Стопа — знак зміни серця. Чотири частини появляються: 
[Number] 18 [Number] добро і зло, життя і смерть, а хто ними постійно володіє, — це язик. 
[Number] 19 [Number] Є досвідчений чоловік, що повчає багатьох, і є некорисний для власної душі. 
[Number] 20 [Number] Є мудрий у словах, що зненавиджений, цей буде позбавлений усякої їжі. 
[Number] 21 [Number] Бо йому не дано милості від Господа, бо він позбавлений усякої мудрості. 
[Number] 22 [Number] Є мудрий власною душею, і діла його розуму на тілі. 
[Number] 23 [Number] Мудра людина напоумить свій народ, і плоди його розуму вірні. 
[Number] 24 [Number] Мудра людина наповниться благословенням, і блаженним називають її всі, хто її бачить. 
[Number] 25 [Number] Життя людини пораховане днями, і дні Ізраїля нечисленні. 
[Number] 26 [Number] Мудрий у своєму народі успадкує пошану, і його ім’я житиме навіки.
[Enter]
[Number] 27 [Number] Дитино, випробовуй твою душу у твоєму житті та дивись, що для неї погане, і не дай її. 
[Number] 28 [Number] Бо не все всім годиться, і не всяка душа всім радіє. 
[Number] 29 [Number] Не будь ненаситним у всяких ласощах і не розпливайся над їжею. 
[Number] 30 [Number] Адже в багатьох стравах є хвороба, і ненаситність наближає аж до недуги. 
[Number] 31 [Number] Численні померли через ненаситність, а хто оберігається, той додасть собі життя.