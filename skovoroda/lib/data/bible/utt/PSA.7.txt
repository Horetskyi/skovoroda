
[Number] 1 [Number] Псалом Давида, який він заспівав Господу в справі веніаминця Хусія.
[Enter]
[Number] 2 [Number] Господи, мій Боже, Тобі я довірився. Спаси мене від усіх, хто мене переслідує, і визволи мене,
[Enter]
[Number] 3 [Number] щоби хтось із них мою душу не схопив, наче лев, — коли немає того, хто би міг викупити чи спасти.
[Enter]
[Number] 4 [Number] Господи, Боже мій, коли я це вчинив, коли в моїх руках неправедність,
[Enter]
[Number] 5 [Number] коли я помстився тим, які заподіяли мені зло, то нехай упаду, спустошений моїми ворогами,
[Enter]
[Number] 6 [Number] нехай тоді ворог переслідує мою душу, нехай схопить і затопче в землю життя моє і славу мою нехай кине в пилюку.
[Enter](Музична пауза).
[Enter]
[Number] 7 [Number] Підіймись, Господи, у Своєму гніві, підведись у славі в околицях моїх ворогів, підведися, Господи, Боже мій, згідно з постановою, яку Ти заповів;
[Enter]
[Number] 8 [Number] Тебе оточить збір народів, і над ним повернися на висоту.
[Enter]
[Number] 9 [Number] Господь судить народи! Суди мене, Господи, за моєю праведністю, за моєю невинністю, яка є в мені.
[Enter]
[Number] 10 [Number] Нехай назавжди промине злоба грішників, а праведного Ти поведеш. Боже, Ти досліджуєш серця й утроби.
[Enter]
[Number] 11 [Number] Праведна поміч моя — від Бога, Який спасає щирих серцем.
[Enter]
[Number] 12 [Number] Бог — то праведний і сильний суддя, Він довготерпеливий і не виявляє Свого гніву щодня.
[Enter]
[Number] 13 [Number] Та якщо не навернетеся, Він приготує Свій меч. Він натягнув тятиву Свого лука, — приготовив його,
[Enter]
[Number] 14 [Number] і до нього Він налаштував знаряддя смерті — заготовив Свої стріли для запеклих.
[Enter]
[Number] 15 [Number] Ось у такому неправедність терпить муки родів: вона завагітніла болем і породила беззаконня.
[Enter]
[Number] 16 [Number] Він вирив рів, поглибив його, та сам упаде в яму, яку зробив.
[Enter]
[Number] 17 [Number] Його біль повернеться на його ж голову, і його неправда вилізе йому на тім’я.
[Enter]
[Number] 18 [Number] Я ж прославлятиму Господа за Його справедливість, буду оспівувати Ім’я Всевишнього Господа.