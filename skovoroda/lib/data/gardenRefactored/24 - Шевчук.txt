[Italic]Римського пророка Горація[Italic]⁶⁴ [Italic], перетлумачена малоросійським діалектом у 1765 році. Вона починається так: "Otium Divos rogat in patenti…"[Italic]⁶⁵ [Italic]і так далі. — Схиляє-бо добре наставлення до спокійного життя.[Italic]

[MainSection]
О спокою наш небесний! Де тебе знайти в наш час?
Ти усім нам є чудесний, врізнобіч розкинув нас.

За тобою ген вітрила розгорнули кораблі,
Щоб могли тебе ті крила на чужій знайти землі.

За тобою марширують, палять, знищують міста,
Цілий вік бомбардирують, а чи зможе хто дістать?

Мабуть, там живуть печалі, де велично-пишний дім,
А в малому менше жалю, як є все потрібне в нім.

Невдоволені нічим ми — то печалей джерело!
Помислами повні злими — ось бунтарства де зело!

Потримаймо дух неситий! Годі мучити свій вік!
Не шукай край знаменитий! Будеш також чоловік.

Бо ж печаль ускрізь літає, по землі та по воді,
Швидше блискавок ширяє, знайде і в добрі, й біді.

Жартом треба смуток бити, будь в житті, як Бог подав,
Годі червам нас точити — час до того не настав.

Славні прикладом герої, та побиті на полях,
Довго хто живе в спокої, той стражда в старих літах.

Одарив вас Бог грунтами — це пропасти може, знай.
Жеребок мій з бідняками, та Бог мудрості дав пайᵃ
[MainSection]

[Center] Кінець