
[Number] 1 [Number]   Коли ж настав ранок, усі первосвященики і старші народу скликали раду проти Ісуса, щоб убити Його;
[Enter]
[Number] 2 [Number] і, зв’язавши Його, повели й передали правителеві Пилату.
[Enter]
[Enter]
[Number] 3 [Number]   Тоді Юда, який Його видав, побачивши, що Він засуджений, розкаявся і повернув тридцять срібних монет первосвященикам і старшим,
[Enter]
[Number] 4 [Number]  кажучи: Я згрішив, видавши невинну кров. Вони ж сказали: А що нам до того? Сам дивися.
[Enter]
[Number] 5 [Number]  Тоді він кинув срібняки в храмі, пішов геть і повісився.
[Enter]
[Number] 6 [Number]  А первосвященики, узявши срібняки, сказали: Не годиться класти їх до скарбниці, бо це ціна крові.
[Enter]
[Number] 7 [Number] Порадившись, вони купили на них гончарське поле, щоб хоронити там чужинців.
[Enter]
[Number] 8 [Number] Тому те поле досі зветься Полем крові.
[Enter]
[Number] 9 [Number]  Тоді сповнилося сказане через пророка Єремію, який говорив: І взяли вони тридцять срібняків — вартість Оціненого, — Того, Кого оцінили сини Ізраїля,
[Enter]
[Number] 10 [Number]  і дали їх за гончарське поле, як наказав мені Господь.
[Enter]
[Enter]
[Number] 11 [Number]   Ісус же став перед правителем. Правитель запитав Його: Чи ти юдейський Цар? Ісус відповів: Ти кажеш!
[Enter]
[Number] 12 [Number]  Коли первосвященики і старші Його звинувачували, Він нічого не відповідав.
[Enter]
[Number] 13 [Number] Тоді Пилат каже Йому: Хіба не чуєш, скільки проти Тебе свідчать?
[Enter]
[Number] 14 [Number]  Але Він не відповідав йому на жодне слово, так що правитель дуже дивувався.
[Enter]
[Number] 15 [Number]  На кожне свято правитель мав звичай відпускати народові одного в’язня, якого бажали.
[Enter]
[Number] 16 [Number] Був же тоді відомий в’язень, якого звали Вараввою.
[Enter]
[Number] 17 [Number]  Коли вони зібралися, Пилат сказав їм: Кого хочете, щоб я відпустив вам, Ісуса Варавву чи Ісуса, Котрий зветься Христос?
[Enter]
[Number] 18 [Number] Адже знав, що через заздрощі видали Його.
[Enter]
[Number] 19 [Number]  Коли ж він сидів на судилищі, послала до нього його дружина сказати: Не май нічого до Того Праведника, бо я багато натерпілася нині вві сні через Нього!
[Enter]
[Number] 20 [Number] А первосвященики й старші підмовили людей, аби просити за Варавву, а Ісуса щоб убити.
[Enter]
[Number] 21 [Number] Правитель озвався і сказав їм: Кого з двох хочете, щоб я відпустив вам? Вони сказали: Варавву.
[Enter]
[Number] 22 [Number]  Пилат їм відповів: А що я маю зробити з Ісусом, Який зветься Христос? Усі закричали: Нехай буде розп’ятий!
[Enter]
[Number] 23 [Number] Він же сказав: А який злочин Він скоїв? Та вони ще дужче кричали: Нехай буде розп’ятий!
[Enter]
[Number] 24 [Number]   Побачивши, що нічого не вдіє, а заколот дедалі посилюється, Пилат узяв воду, вмив руки перед народом і сказав: Невинний я в крові Цього Праведника! Дивіться самі!
[Enter]
[Number] 25 [Number]  У відповідь весь народ закричав: Кров Його на нас і на наших дітях!
[Enter]
[Number] 26 [Number] Тоді відпустив їм Варавву, а Ісуса після бичування видав на розп’яття.
[Enter]
[Enter]
[Number] 27 [Number]  Тоді воїни правителя, взявши Ісуса до преторію, зібрали через Нього весь підрозділ.
[Enter]
[Number] 28 [Number] І, роздягнувши Його, накинули на Нього багряницю
[Enter]
[Number] 29 [Number]  та, сплівши вінок з тернини, поклали Йому на голову, а тростину дали в праву руку і, упавши на коліна перед Ним, глузували з Нього, кажучи: Радій, Царю юдейський!
[Enter]
[Number] 30 [Number]  І плювали на Нього та, взявши тростину, били Його по голові.
[Enter]
[Enter]
[Number] 31 [Number] А коли наглузувалися з Нього, стягли з Нього багряницю, надягли на Нього Його одяг і повели на розп’яття.
[Enter]
[Number] 32 [Number]   Виходячи, зустріли чоловіка з Киринеї на ім’я Симон, якого примусили нести Його хрест.
[Enter]
[Number] 33 [Number] Коли прийшли на місце, яке зветься Голгофа, що в перекладі означає Череповище,
[Enter]
[Number] 34 [Number]  дали Йому випити вина, змішаного з жовчю, але Він, покуштувавши, не схотів пити.
[Enter]
[Number] 35 [Number]  А ті, які розіп’яли Його, кидаючи жереб, поділили Його одяг
[Enter]
[Number] 36 [Number] і, посідавши, стерегли Його там.
[Enter]
[Number] 37 [Number] Над Його головою прибили напис Його провини: Це Ісус — Цар юдейський.
[Enter]
[Number] 38 [Number]   Тоді розіп’яли з Ним двох розбійників: одного — праворуч, другого — ліворуч.
[Enter]
[Enter]
[Number] 39 [Number]  А ті, хто проходив повз Нього, лихословили Його, похитуючи своїми головами
[Enter]
[Number] 40 [Number]  і кажучи: Ти, Котрий руйнуєш храм і за три дні відбудовуєш, спаси Себе Самого! Якщо Ти є Син Божий, то зійди з хреста!
[Enter]
[Number] 41 [Number] Так само й первосвященики з книжниками та старшими, глузуючи, говорили:
[Enter]
[Number] 42 [Number]  Інших спасав, а Себе Самого не може спасти?! Він, Цар ізраїльський, нехай зійде тепер з хреста — і повіримо в Нього.
[Enter]
[Number] 43 [Number]  Він покладав надію на Бога; нехай тепер Його визволить, якщо хоче, бо Він сказав: Я — Божий Син!
[Enter]
[Number] 44 [Number]  Так само і розбійники, розп’яті з Ним, насміхалися з Нього.
[Enter]
[Enter]
[Number] 45 [Number]   Від шостої години по всій землі тривала темрява — аж до дев’ятої години.
[Enter]
[Number] 46 [Number]  А о дев’ятій годині Ісус скрикнув гучним голосом, кажучи: Елі, Елі, лема савахтані? Тобто: Боже Мій, Боже Мій, чому Ти Мене покинув?
[Enter]
[Number] 47 [Number] Деякі з тих, які там стояли, почувши це, говорили, що Він кличе Іллю.
[Enter]
[Number] 48 [Number]  І зараз же один із них, підбігши, взяв губку, наповнив її оцтом, настромив на очеретину і дав Йому пити.
[Enter]
[Number] 49 [Number] Інші ж казали: Облиш, подивимося, чи прийде Ілля Його спасати.
[Enter]
[Number] 50 [Number] Ісус же, знову голосно скрикнувши, віддав духа.
[Enter]
[Number] 51 [Number]  І ось завіса храму роздерлася надвоє — згори додолу; земля затряслася, скелі порозпадалися,
[Enter]
[Number] 52 [Number]  гроби повідкривалися, багато тіл померлих святих устали
[Enter]
[Number] 53 [Number]  і, вийшовши з гробів після Його воскресіння, ввійшли до святого міста і явилися багатьом.
[Enter]
[Number] 54 [Number]  А сотник і ті, які з ним стерегли Ісуса, побачивши землетрус і те, що сталося, дуже злякалися й говорили: Справді, Він був Божий Син!
[Enter]
[Number] 55 [Number]  Було ж там багато жінок, які дивилися здалека; вони йшли за Ісусом з Галилеї, прислуговуючи Йому.
[Enter]
[Number] 56 [Number]  Поміж ними була Марія Магдалина, Марія — мати Якова та Йосифа, мати Зеведеєвих синів.
[Enter]
[Enter]
[Number] 57 [Number]  Коли настав вечір, прийшов заможний чоловік з Ариматеї на ім’я Йосиф, який і сам був учнем Ісуса;
[Enter]
[Number] 58 [Number]  він прийшов до Пилата й попросив тіло Ісуса. Після чого Пилат наказав дати.
[Enter]
[Number] 59 [Number]  Взявши тіло, Йосиф обгорнув Його чистим полотном
[Enter]
[Number] 60 [Number]  і поклав Його до своєї нової гробниці, яку висік у скелі, та, прикотивши до отвору гробниці великий камінь, відійшов.
[Enter]
[Number] 61 [Number]  Була ж там Марія Магдалина і друга Марія, які сиділи напроти гробу.
[Enter]
[Enter]
[Number] 62 [Number]  Наступного дня, що після п’ятниці, зібралися первосвященики та фарисеї до Пилата
[Enter]
[Number] 63 [Number]  і кажуть: Пане, ми пригадали, що той обманщик сказав ще за життя: Через три дні Я воскресну!
[Enter]
[Number] 64 [Number]  Тож накажи стерегти гробницю до третього дня, щоби часом Його учні, прийшовши вночі, не викрали Його та не сказали народові: Він воскрес із мертвих! — бо буде цей останній обман гірший від першого.
[Enter]
[Number] 65 [Number]  Пилат сказав їм: Маєте варту, ідіть і забезпечте, як знаєте.
[Enter]
[Number] 66 [Number]  Вони пішли й забезпечили гробницю: опечатали камінь і поставили варту.