(на текст: "[Italic]О! О! Біжіть на гори". Захарія²⁹. Або: "Вставайте хто спить³⁰! Спокій дасть Бог на горі сій![Italic]". Ісая³¹) [Center]

[MainSection]
Вкрився я весь ранами смертоносними,
Нестерпимі пекельні біди всього мене обійшли,
Прийшов на мене жах і тьма! Ох, годино люта!
Лиха минуто!

Коле утробу твердий терен хороби,
Скорбує душа в мені, боїться смерті.
Ах, хто мене від тої години спасе?
Хто мене поправить?

Отак олень³² бистрий терпить:
Він швидше птиці летить на гору пити,
А спрага палить усередині, бо наївся гадюк
І всякої отрути.

Побіжу ж я на Голгофу³³ скоренько –
Там висить сцілитель мій між двома розбійниками³⁴,
А Йван³⁵ коло хреста ридає
І хрест цілує.

О Ісусе! О моя відрадо!
Чи ти тут живеш, радосте страдальців?
Дай мені сцілення від моїх пристрастей,
Не дай навік пропасти.
[MainSection]
