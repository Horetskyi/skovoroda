
[Number] 1 [Number] Сину! Прислухайся до моєї мудрості, скеруй своє вухо до моїх слів,
[Enter]
[Number] 2 [Number] щоби зберегти світлий розум. Адже знання моїх уст я заповідаю тобі.
[Enter]
[Number] 3 [Number] Не прислухайся до поганої жінки. Адже з губ розпусної жінки капає мед, вона на деякий час змащує твоє горло,
[Enter]
[Number] 4 [Number] однак пізніше відчуєш, що воно гіркіше від жовчі й гостріше за двосічний меч.
[Enter]
[Number] 5 [Number] Безумні ноги тих, хто має з нею справу, ведуть зі смертю до аду, — її стопи не мають опори.
[Enter]
[Number] 6 [Number] Дорогами життя вона не ходить, а її стежки ковзкі, важко зрозумілі.
[Enter]
[Number] 7 [Number] Тож тепер, сину, послухай мене — не знехтуй моїми словами.
[Enter]
[Number] 8 [Number] Нехай твоя дорога проходить далеко від неї, не наближайся до дверей її дому, —
[Enter]
[Number] 9 [Number] щоб часом вона не передала іншим твоє життя, твоє проживання, в руки немилосердних;
[Enter]
[Number] 10 [Number] щоб чужі не наповнилися твоєю силою, а твоя праця не пішла до чужих домів.
[Enter]
[Number] 11 [Number] Адже врешті-решт будеш каятися, коли вже члени твого тіла будуть виснажені,
[Enter]
[Number] 12 [Number] і ти говоритимеш: Чому ж я знехтував повчанням? Чому моє серце відкинуло докори?
[Enter]
[Number] 13 [Number] Я не послухався голосу того, хто мене картав і мене повчав; я до того не прихиляв свого вуха.
[Enter]
[Number] 14 [Number] Посеред збору й громади я ледь-ледь не погруз у всяке зло!
[Enter]
[Number] 15 [Number] Пий же воду з власних посудин, — зі своїх криниць та джерел.
[Enter]
[Number] 16 [Number] Хай у тебе не розливаються води з твого джерела, хай течуть твої води через твої площі.
[Enter]
[Number] 17 [Number] Хай будуть вони лише твоїм володінням, і ніхто чужий хай не має частки з тобою.
[Enter]
[Number] 18 [Number] Джерело твоєї води нехай буде твоїм власним, — веселися з жінкою своєї молодості.
[Enter]
[Number] 19 [Number] Лань кохання і жереб’я твоєї ласки нехай гомонить з тобою; обраниця твоя нехай веде тебе і нехай перебуває з тобою повсякчас; огорнений її любов’ю, ти будеш щасливим.
[Enter]
[Number] 20 [Number] Не будь відкритий для чужої, не дозволяй рукам не твоєї обнімати себе.
[Enter]
[Number] 21 [Number] Адже дороги людини — перед Божими очима, — Він стежить за всіма її стежками.
[Enter]
[Number] 22 [Number] Беззаконня заарканює людину, — кожен в’яжеться путами власних гріхів.
[Enter]
[Number] 23 [Number] Такий помирає з неосвіченими, — він позбавлений повноти свого життя, — загинув через безумство.