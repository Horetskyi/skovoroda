
[Number] 1 [Number]  Дух же ясно говорить, що в останні часи деякі відступлять від віри, прислухаючись до спокусливих духів та вчення бісів;
[Enter]
[Number] 2 [Number] говорячи в лицемірстві неправду, вони знищили власне сумління,
[Enter]
[Number] 3 [Number]  тож забороняють одружуватися, наказують стримуватися від їжі, яку Бог створив для тих, котрі повірили і пізнали правду, аби приймати з подякою.
[Enter]
[Number] 4 [Number]  Адже всяке Боже творіння добре, і ніщо з того, що з подякою приймається, не підлягає відкиненню,
[Enter]
[Number] 5 [Number] бо воно освячується Божим Словом і молитвою.
[Enter]
[Number] 6 [Number]  Якщо говоритимеш це братам, то, вигодований словами віри та добрим ученням, за яким пішов, ти будеш добрим служителем Ісуса Христа.
[Enter]
[Number] 7 [Number]  А зневажливих і безглуздих байок остерігайся. Вправляйся ж у побожності,
[Enter]
[Number] 8 [Number]  адже тілесні вправи до деякої міри корисні, а побожність на все корисна, тому що має обітницю як теперішнього життя, так і майбутнього.
[Enter]
[Number] 9 [Number]  Вірне це слово й гідне всякого прийняття.
[Enter]
[Number] 10 [Number]  Бо для цього ми і працюємо й зазнаємо утисків, поклавши надію на живого Бога, Який є Спасителем усіх людей, особливо вірних.
[Enter]
[Number] 11 [Number]  Це проповідуй і навчай.
[Enter]
[Number] 12 [Number]  Хай ніхто не зневажає твого молодого віку, але будь прикладом для вірних — словом, життям, любов’ю, вірою та чистотою.
[Enter]
[Number] 13 [Number]  Поки прийду, приділяй увагу читанню, розраді та навчанню.
[Enter]
[Number] 14 [Number]  Не занедбуй свого дару, який був тобі даний за пророцтвом, — з покладанням рук пресвітерської ради.
[Enter]
[Number] 15 [Number]  Про це піклуйся, у цьому перебувай, щоб твій успіх був очевидним для всіх.
[Enter]
[Number] 16 [Number]  Пильнуй себе і навчання; тримайся цього, бо, роблячи так, і себе спасеш, і тих, хто тебе слухає.