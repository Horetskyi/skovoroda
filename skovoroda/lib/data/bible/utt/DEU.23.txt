
[Number] 1 [Number] Хай жоден чоловік не бере дружини свого батька й не відкриває покриття свого батька. 
[Number] 2 [Number] Оскоплений і той, у кого відрізаний член, хай не входять у Господню громаду. 
[Number] 3 [Number] Син розпусниці хай не входить у Господню громаду. 
[Number] 4 [Number] Аммонієць і моавієць хай не входять у Господню громаду; аж до десятого покоління хай не входять у Господню громаду й аж довіку 
[Number] 5 [Number] через те, що вони не зустріли вас із хлібом та водою в дорозі, коли ви виходили з Єгипту, і тому, що найняли проти тебе Валаама, сина Веора з Месопотамії, щоби проклясти тебе. 
[Number] 6 [Number] Та Господь, твій Бог, не хотів слухати Валаама, і Господь, твій Бог, обернув те прокляття на благословення, бо Господь, твій Бог, полюбив тебе. 
[Number] 7 [Number] Не звертайся до них з побажаннями миру та благополуччя по всі свої дні, — довіку. 
[Number] 8 [Number] Не гидуй ідумейцем, бо він — твій брат. Не гидуй єгиптянином, бо ти був пожильцем у його землі. 
[Number] 9 [Number] Якщо в них народяться сини в третьому поколінні, то нехай вони ввійдуть у Господню громаду. 
[Number] 10 [Number] Коли виступиш, щоб стати табором проти своїх ворогів, остерігайся всякої поганої речі. 
[Number] 11 [Number] Якщо серед тебе буде якийсь чоловік, який не буде чистий через своє нічне виділення, нехай він вийде поза табір і не входить у табір. 
[Number] 12 [Number] І буде, — під вечір нехай він обмиє своє тіло водою, і коли зайде сонце, — нехай увійде в табір. 
[Number] 13 [Number] Нехай у тебе буде спеціальне місце поза табором, і виходитимеш туди назовні. 
[Number] 14 [Number] І нехай у тебе на поясі буде лопатка; і буде — коли ти сідатимеш на стороні назовні, то викопаєш нею ямку, а відтак, загорнувши, прикриєш нею свій послід. 
[Number] 15 [Number] Адже Господь, твій Бог, ходить серед твого табору, щоб визволити тебе й видати перед твоїм обличчям твого ворога; тож нехай твій табір буде святим, і хай серед тебе не буде видно непристойної речі, а то Він відвернеться від тебе. 
[Number] 16 [Number] Не видавай господареві раба, який, утікши від свого господаря, приєднається до тебе. 
[Number] 17 [Number] Нехай він живе з тобою, нехай живе серед вас у будь-якому місці, де йому сподобається, — не пригноблюй його. 
[Number] 18 [Number] Хай серед ізраїльських дочок не буде розпусниці, і хай серед ізраїльських синів не буде розпусника. Хай серед ізраїльських дочок не буде розгнузданої, і хай серед ізраїльських синів не буде розгнузданого. 
[Number] 19 [Number] Не принось до дому Господа, свого Бога, ні на яку обітну [жертву] заробітку розпусниці чи платні собаки, бо як одне, так і друге — гидота для Господа, твого Бога. 
[Number] 20 [Number] Не стягуй зі свого брата відсотків з грошей, відсотків з їжі чи відсотків з будь-якої речі, яку позичиш йому. 
[Number] 21 [Number] Із чужинця можеш стягувати відсотки, а з брата свого не стягуй відсотків, щоб Господь, твій Бог, поблагословив тебе в усіх твоїх ділах на землі, в яку ти входиш, щоб заволодіти нею. 
[Number] 22 [Number] Якщо складеш Господу, своєму Богові, молитовну обітницю, то не барися виконати її, бо Господь, твій Бог, неодмінно вимагатиме від тебе її виконання, і на тобі буде гріх. 
[Number] 23 [Number] Якщо ж ти не захочеш складати обітниці, то в тебе не буде гріха. 
[Number] 24 [Number] Дотримуйся того, що виходить з твоїх уст, і так, як ти пообіцяв у молитві Господу, своєму Богові, принеси дар, який ти прирік своїми вустами. 
[Number] 25 [Number] Якщо ввійдеш у виноградник свого ближнього, то можеш їсти виноград, скільки достатньо, щоб наситити свою душу, але до жодної посудини не набирай. 
[Number] 26 [Number] Якщо прийдеш на поле свого ближнього, то можеш зривати колоски руками, але серпом не замахуйся на поле свого ближнього.