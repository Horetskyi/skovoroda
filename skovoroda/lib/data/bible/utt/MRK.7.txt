
[Number] 1 [Number]   Зібралися до Нього фарисеї та дехто з книжників, які прийшли з Єрусалима.
[Enter]
[Number] 2 [Number] І помітили, що деякі з Його учнів їли хліб нечистими, тобто немитими, руками.
[Enter]
[Number] 3 [Number]  Адже фарисеї і всі юдеї не їдять, якщо добре не вимиють рук, дотримуючись передань старших.
[Enter]
[Number] 4 [Number]  І, повернувшись з торгу, поки не помиються, не їдять. Є і багато чого іншого, що вони прийняли, щоби дотримуватися: миття чашок, глечиків, мідного посуду, лежаків.
[Enter]
[Number] 5 [Number] І запитують Його фарисеї та книжники: Чому Твої учні не дотримуються передань старших і немитими руками їдять хліб?
[Enter]
[Number] 6 [Number]  А Він відповів їм: Добре Ісая пророкував про вас, лицемірів, як написано: Цей народ устами шанує Мене, серце ж їхнє далеко від Мене.
[Enter]
[Number] 7 [Number]  Та даремно поклоняються Мені, навчаючи людських заповідей.
[Enter]
[Number] 8 [Number] Залишивши Божу заповідь, ви тримаєтеся людських передань: [миєте глечики, чашки й робите багато чого іншого, подібного до цього].
[Enter]
[Number] 9 [Number] І Він говорив їм: Ви вміло відкидаєте Божу заповідь, аби лише зберегти передання ваші.
[Enter]
[Number] 10 [Number]  Адже Мойсей сказав: Шануй свого батька і свою матір; і ще: Хто лихословить батька або матір, нехай смертю помре.
[Enter]
[Number] 11 [Number]  Ви ж кажете: Якщо хто скаже батькові або матері: корван, тобто дар Богові є те, що ви мали б одержати від мене,
[Enter]
[Number] 12 [Number] то після цього вже дозволяється нічого не робити для батька чи для матері, —
[Enter]
[Number] 13 [Number] усуваєте Боже Слово оцим вашим переданням, яке ви ж і встановили. І робите багато інших подібних речей!
[Enter]
[Enter]
[Number] 14 [Number] І, покликавши знову людей, казав їм: Послухайте Мене всі та зрозумійте.
[Enter]
[Number] 15 [Number]  Нічого немає поза людиною, що входило б у неї і робило б її нечистою, але те, що виходить із неї, — те людину опоганює.
[Enter]
[Number] 16 [Number]  [Якщо хто має вуха, нехай слух��є].
[Enter]
[Number] 17 [Number] І коли від людей Він увійшов до оселі, то учні запитали Його про притчу.
[Enter]
[Number] 18 [Number] А Він сказав їм: Невже й ви такі нездогадливі? Хіба не розумієте, що все, що ззовні, входить у людину, не може зробити її нечистою,
[Enter]
[Number] 19 [Number] бо воно не йде до серця, а в шлунок, і потім виходить — так очищується всяка їжа?
[Enter]
[Number] 20 [Number] Він продовжував: Що виходить з людини, те її робить нечистою.
[Enter]
[Number] 21 [Number]  Адже зсередини, з людського серця виходять злі думки, розпуста, крадіжки, вбивства,
[Enter]
[Number] 22 [Number]  перелюб, захланність, лукавство, обман, безсоромність, заздрість, богозневага, гордощі, безумство.
[Enter]
[Number] 23 [Number] Усе це зло зсередини виходить і людину опоганює!
[Enter]
[Enter]
[Number] 24 [Number]   Вирушивши звідти, Він попрямував у землі Тирські [і Сидонські]. І, ввійшовши в дім, Він хотів, щоб ніхто не довідався про Нього, але Він не зміг утаїтися.
[Enter]
[Number] 25 [Number]  Як тільки почула про Нього жінка, дочка якої мала нечистого духа, вона прийшла й припала до Його ніг;
[Enter]
[Number] 26 [Number] жінка була грекиня, родом із Сирофінікії; вона благала Його, щоб вигнав біса з її дочки.
[Enter]
[Number] 27 [Number] А Він сказав їй: Хай спершу наситяться діти, бо недобре забрати хліб від дітей і кинути щенятам.
[Enter]
[Number] 28 [Number]  А вона у відповідь каже Йому: Так, Господи, але ж і щенята під столом їдять крихти після дітей!
[Enter]
[Number] 29 [Number] І Він сказав їй: За ці слова — іди; біс уже вийшов з твоєї дочки.
[Enter]
[Number] 30 [Number]  Коли вона повернулася додому, то побачила, що дитина лежала на ліжку, і біс вийшов з неї.
[Enter]
[Enter]
[Number] 31 [Number]   Залишивши околиці Тира й Сидона, Ісус знову прийшов до Галилейського моря, на територію Десятимістя.
[Enter]
[Number] 32 [Number] І привели до Нього глухонімого, і просили Його, щоби поклав на нього руку.
[Enter]
[Number] 33 [Number]   Відвівши його вбік від натовпу, Він вложив Свої пальці в його вуха і, плюнувши, доторкнувся до його язика,
[Enter]
[Number] 34 [Number]  та, звернувши погляд до неба, зітхнув і каже йому: Еффата! тобто: Відкрийся!
[Enter]
[Number] 35 [Number]  І враз відкрилися його вуха, і розв’язалися пута його язика, і він заговорив виразно.
[Enter]
[Number] 36 [Number]  Ісус звелів їм, аби нікому про це не говорили. Та чим більше Він їм забороняв, тим більше вони розголошували.
[Enter]
[Number] 37 [Number]  І надзвичайно дивувалися, кажучи: Він добре все робить: глухим дає слух, а німим — мову.