
[Number] 1 [Number] І було до мене Господнє слово, що промовляло: 
[Number] 2 [Number] Людський сину, розкажи оповідання, і скажи притчу до дому Ізраїля, 
[Number] 3 [Number] і скажеш: Так говорить Господь: Великий орел великокрилий, великих розмірів, повний кігтів, який має задум прибути до Лівану, і він взяв вибрані кедри, 
[Number] 4 [Number] м’які верхівки він зрізав і приніс їх у землю Ханаану, доставив їх до міста, оточеного мурами. 
[Number] 5 [Number] І він взяв з насіння землі, і дав його на плодовите поле біля великої води, поставив його на видному місці. 
[Number] 6 [Number] І воно зійшло, і стало немічним виноградником, малим за розмірами, непоказним. Його галузки — на ньому і його коріння було під ним. І він став виноградником, і випустив галузки, і простягнув свої гілки.
[Enter]
[Number] 7 [Number] І був інший — великий, великокрилий орел з багатьма кігтями, і ось цей виноград, що сплетений з ним, і його коріння — до нього. І він підняв до нього свої галузки, щоб напоїти його разом із землею свого саду. 
[Number] 8 [Number] Він росте на гарній рівнині біля великої води, щоб випустити паростки і принести плід, аби стати великим виноградником. 
[Number] 9 [Number] Через це скажи: Так говорить Господь: Чи випрямиться? Чи не зігниє його м’яке коріння і плід, і чи не посохне все, що з нього виросло? І не потрібно могутнього плеча ні численного народу, щоби його вирвати з його корінням. 
[Number] 10 [Number] І ось він росте. Чи випрямиться? Хіба не засохне зовсім, як тільки торкнеться до нього гарячий вітер? Разом зі своєю землею те, що сходить, засохне.
[Enter]
[Number] 11 [Number] І до мене було Господнє слово, що промовляло: 
[Number] 12 [Number] Людський сину, скажи ж домові, що засмучує: Хіба ви не знаєте, що це було? Скажи: Коли прийде цар Вавилону проти Єрусалима, і візьме його царя та його володарів, і відведе їх до себе у Вавилон. 
[Number] 13 [Number] І візьме із царського насіння, і складе з ним завіт, і введе його в клятву. І візьме володарів землі, 
[Number] 14 [Number] щоби були на немічне царство, аби зовсім не піднеслися, щоби берегли його завіт і його дотримувалися. 
[Number] 15 [Number] І він відділиться від нього, щоб послати своїх послів до Єгипту, щоб дали йому коней і численний народ. Чи випрямиться? Чи врятується той, що чинить навпаки? І чи врятується той, хто переступає завіт? 
[Number] 16 [Number] Живу Я, — говорить Господь, — хіба не скінчиться посеред Вавилону в тому місці, де є цар, що його поставив, — той, хто зневажив Мою клятву, і хто переступив Мій завіт з ним. 
[Number] 17 [Number] І фараон не вчинить з ним війну великою силою ні численною юрбою, споруджуючи вали і будуючи машини для метання, щоб вигубити душі. 
[Number] 18 [Number] І він зневажив клятву, щоб переступити завіт, і ось Я дав Свою руку, і зробив йому це все. Хіба він врятується?
[Enter]
[Number] 19 [Number] Через це скажи: Так говор��ть Господь: Живу Я, і Мій завіт, який він переступив, і Мою клятву, яку він зневажив, хіба не дам її на його голову. 
[Number] 20 [Number] І Я розтягну на нього сіть, і він упіймається в його пастці. 
[Number] 21 [Number] У кожному своєму бої впадуть від меча, а тих, що залишаться, Я розсію на всякий вітер. І пізнаєте, що Я, Господь, сказав!
[Enter]
[Number] 22 [Number] Тому-то так говорить Господь: Я візьму вибрані кедри, з верхівки їхнього серця зрубаю і посаджу на високій горі. 
[Number] 23 [Number] І повішу його на високій горі Ізраїля, і насаджу, і випустить паростки, і зродить плід, і буде великим кедром, і під ним спочине всякий звір, і під його тінню спочине всякий птах, і його галуззя буде оновлене. 
[Number] 24 [Number]  І всі дерева рівнини пізнають, що Я — Господь, Який понижає високе дерево та піднімає вгору понижене дерево, і Який висушує зелене дерево, і дає рости сухому дереву. Я, Господь, сказав і зроблю!