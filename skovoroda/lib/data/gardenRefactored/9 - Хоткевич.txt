(на текст: "[Italic]Дух твій благий наставить мене на шлях правий"³⁶. "Зійшовши, поєднав мови[Italic]"³⁷. "[Italic]Розшумілися різномовці[Italic]"³⁸) [Center]

[MainSection]
Усяка голова має свій розум,
Усяке серце має свою любов;
Не одною думкою живуть усі люди:
Той любить овець, а той кіз.
А я люблю тільки свободу
І безтурботний найпростіший шлях.
Отсе моя головна міра життя,
І весь мій круг тут кінчається.

Ти, Боже святий і Творець віків,
Утверди те, що сам сотворив.
При Тобі все може прийти до благого кінця
Так легко, як сталь приходить до магніту.
Коли ж неправо бачить моє око,
Ти мене, Отче, навчи.
Ти ж бачиш, сидючи там високо,
Усю нещислиму мішанину різних людських гадок³⁹.

Той на схід, той на захід
Пливе по щастя на всіх парусах;
Інший у північнім краю бачить рай,
Інший на південь направив свій путь.
Один каже: "он бач – хтось косить".
А другий суперечить: "не косить - стриже"⁴⁰.
А сей каже, що віз має п’ять колес⁴¹.
Скажіть – що за біс посікає нашу думку на такий дрібний порох?
[MainSection]
