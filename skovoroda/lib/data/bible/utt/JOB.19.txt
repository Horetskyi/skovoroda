
[Number] 1 [Number] Підхопивши, Йов промовив: 
[Number] 2 [Number] Доки завдаватимете болю моїй душі й нищитимете мене словами? 
[Number] 3 [Number] Знайте тільки, що Господь мене таким зробив. Ви говорите проти мене, не соромлячись мене, налягаєте на мене. 
[Number] 4 [Number] Так, я насправді заблукав, у мені ж перебуває омана — 
[Number] 4a [Number] говорити слово, яке не належиться, а мої слова є оманливі та не на часі. 
[Number] 5 [Number] Ой, ви, які наді мною величаєтеся, нападаєте на мене з докором. 
[Number] 6 [Number] Отже, знайте, що Господь є Тим, Хто непокоїть, Він підняв проти мене Свої укріплення. 
[Number] 7 [Number] Ось я сміюся з пониження, та не говоритиму. Закричу я, і ніде не знайду суду. 
[Number] 8 [Number] Я обгороджений довкола і не вийду, на моє обличчя Він поклав темряву. 
[Number] 9 [Number] Він же з мене стягнув славу, забрав вінець з моєї голови. 
[Number] 10 [Number] Він обдер мене довкруги, і я відходжу. Він, наче дерево, зрубав мою надію. 
[Number] 11 [Number] Страшно зі мною вчинив у гніві, сприйняв мене, наче ворога. 
[Number] 12 [Number] Разом прийшли на мене Його напасники, на моїх дорогах оточили мене ті, які засілися. 
[Number] 13 [Number] Від мене ж відступили мої брати, чужих пізнавали краще, аніж мене. А мої друзі стали немилосердними. 
[Number] 14 [Number] Мої близькі мене не прийняли, і ті, хто знає моє ім’я, забули про мене. 
[Number] 15 [Number] Сусіди дому та мої служниці, — я був для них чужинцем. 
[Number] 16 [Number] Я покликав мого слугу, а він не послухав, — уста ж мої благали. 
[Number] 17 [Number] І я просив мою дружину, я ж ніжно прикликав синів моїх наложниць. 
[Number] 18 [Number] Вони ж мене відкинули навіки. Коли я встаю, вони говорять проти мене. 
[Number] 19 [Number] Відчувають огиду до мене ті, хто мене бачить. А ті, кого я полюбив, повстали проти мене. 
[Number] 20 [Number] У моїй шкірі зігнило моє тіло, мої ж кості в зубах тримаються. 
[Number] 21 [Number] ��милосердьтеся наді мною, змилосердьтеся наді мною, о друзі! Бо Господня рука — це та, що доторкнулася до мене. 
[Number] 22 [Number] Чому ж ви мене переслідуєте, як і Господь, і не насичуєтеся моїм тілом? 
[Number] 23 [Number] Бо хто дасть записати мої слова, покласти їх у книзі навіки, — 
[Number] 24 [Number] залізним і свинцевим писальцем, чи викарбувати на каменях? 
[Number] 25 [Number] Адже я знаю, що вічним є Той, Хто бажає мене визволити на землі, 
[Number] 26 [Number] підняти мою шкіру, щоб це терпіти. Бо це сталося мені від Господа, 
[Number] 27 [Number] чого я в собі свідомий, що моє око побачило, а не хто інший. Усе мені сповнилося в лоні. 
[Number] 28 [Number] Якщо ж і скажете: Що скажемо перед ним? І в ньому знайдемо корінь справи. 
[Number] 29 [Number] Остерігайтеся ж і ви від обману. Бо гнів надходить на беззаконних, і тоді пізнають, де їхня сутність.