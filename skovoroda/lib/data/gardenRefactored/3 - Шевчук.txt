[Italic]Із цього сімені: "Нехай земля вродить траву, ярину"[Italic]⁶. [Italic]Або: "І як трава молода, розцвітуть ваші кості"[Italic]⁷.

[MainSection]
Весна люба, ах, прийшла! Зима люта, ах, пройшла!
Уже сади розцвіли й солов'їв навели.

Геть, печале, геть відсіль! Не нівеч ти красних сіл!
Біжи собі в болота, у підземні ворота.

В пекло повертай назад! Не для тебе рай і сад!
Душа моя процвіла, радості мені дала.

Щасний той і без утіх, хто подужав смертний гріх.
Душа його — Божий град, душа його — Божий сад.

Завжди родить сад квітки, завжди плід згина гілки,
І весною все пахтить, — листя тут не облетить.

Боже мій! Це ти — мій град! Боже мій! Це ти — мій сад,
А невинність — то мій квіт, мир, любов — ото наш плід.

Бо душа моя верба, ти для неї, як вода,
Буду жить на тій воді, втіш мене у цій біді.

Я нічого не боюсь, лиш гріха я стережусь,
В мені вбий усякий гріх — це є ключ моїх утіх!
[MainSection]

[Center] Кінець