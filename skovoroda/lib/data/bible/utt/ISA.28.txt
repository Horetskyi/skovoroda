
[Number] 1 [Number] Горе вінцеві гордості, наймити Єфрема, цвіт, що відпав від слави на вершку родючої гори, п’яні без вина! 
[Number] 2 [Number] Ось сильний і тяжкий Господній гнів, як падаючий град, коли немає накриття, — який сильно падає. Як велика кількість води, що зносить поверхню землі, він зробить спочинок рукам 
[Number] 3 [Number] і ногам. І потоптаний буде вінець гордості, наймити Єфрема. 
[Number] 4 [Number] І опалий цвіт славної надії на верхів’ї високої гори буде, як рання смоківниця, хто її побачить, то перш ніж візьме у свою руку, забажає її з’їсти.
[Enter]
[Number] 5 [Number] У той день Господь Саваот буде сплетеним вінцем славної надії для того, хто залишився з мого народу. 
[Number] 6 [Number] Залишені вони будуть у дусі суду на суд і на силу, яка забороняє губити. 
[Number] 7 [Number] Адже ці одурманені вином, — вони були одурманені міцним напоєм. Священик і пророк зійшли з розуму через вино, захиталися через оп’яніння від міцного напою, вони були введені в оману. Це — видіння. 
[Number] 8 [Number] Прокляття їстиме цю раду, бо це рада з причини захланності. 
[Number] 9 [Number] Кому ми сповістили зло, і кому ми сповістили вістку? Тим, які позбавлені молока, тим, які відлучені від грудей? 
[Number] 10 [Number] Прийми біль до болю, надію до надії, ще трохи, ще трохи, 
[Number] 11 [Number] через зневагу уст, через інший язик, бо промовлять до цього народу, 
[Number] 12 [Number] кажучи йому: Це спочинок для бідного і це знищення! Та вони не захотіли почути. 
[Number] 13 [Number] І слово Господа Бога буде їм болем до болю, надією до надії, ще трохи, ще трохи, щоб пішли і впали назад, і будуть у небезпеці, будуть розбиті й будуть захоплені.
[Enter]
[Number] 14 [Number] Через це послухайте слово Господа, пригноблені мужі та князі цього народу в Єрусалимі: 
[Number] 15 [Number] Оскільки ви сказали: Ми склали завіт з адом і угоду зі смертю! Буря, яка несеться, коли і проходитиме мимо, не найде на нас, бо ми обман учинили нашою надією і прикрилися обманом! 
[Number] 16 [Number] То через це, так говорить Господь: Ось Я покладу в основи Сіону камінь — дорогоцінний, вибраний, кутовий, поважний, — в його основи, — і хто йому повірить, не засоромиться. 
[Number] 17 [Number] І поставлю суд — як надію, а Моє милосердя — як мірило, а ті, які безпідставно повірили брехні, упадуть, бо не обмине вас буря, 
[Number] 18 [Number] хіба що вона забере ваш договір смерті, і ваша надія на ад не залишиться. Буря, що несеться, коли надійде, будете їй на потоптання. 
[Number] 19 [Number] Коли перейде, забере вас. Вранці, вранці прийде, — вдень і вночі буде погана надія. Навчіться слухати! 
[Number] 20 [Number] Пригнічені, не можемо битися, а самі маємо сили себе зібрати.
[Enter]
[Number] 21 [Number] Він підніметься так, як гора безбожних, і буде в долині Ґаваона. З допомогою гніву Він звершить Свої діла, — діло гіркоти. А Свій гнів Він застосує по-чужому, і Його гіркота чужа для Нього. 
[Number] 22 [Number] Ви ж не радійте, і хай не переможуть вас кайдани. Тому що я почув від Господа Саваота про довершені та скорочені діла, які Він звершить по всій землі. 
[Number] 23 [Number] Прислухайтеся і почуйте мій голос, зверніть увагу і почуйте мої слова!
[Enter]
[Number] 24 [Number] Хіба весь день орач буде орати? Чи, перш ніж обробити землю, він приготував насіння? 
[Number] 25 [Number] Хіба не тоді, коли вирівняв її поверхню, він сіє мале чорне насіння і кмин, а після цього сіє пшеницю, ячмінь і зерно у своїх межах? 
[Number] 26 [Number] Так і ти будеш напоумлений судом твого Бога, і зрадієш. 
[Number] 27 [Number] Адже не з жорстокістю очищується чорне насіння, і не наведеш колесо колісниці-молотилки на кмин, але палицею вибивається чорне насіння, і тоді кмин 
[Number] 28 [Number] їстимуть у хлібі. Адже не до віку Я гніватимуся на вас, і голос Моєї гіркоти не потопче вас! 
[Number] 29 [Number] І ці дивовижні знаки вийшли від Господа Саваота. Прийміть пораду, підніміть марну утіху!