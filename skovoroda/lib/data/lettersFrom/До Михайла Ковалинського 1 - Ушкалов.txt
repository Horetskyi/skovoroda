[Center] Здрастуй, найприємніший з усіх юначе,
[Center] мій дорогоцінний Михайле!
[Indent] Як тільки ми розійшлися після зібрання, мою душу раптом охопив жаль за тобою і сильне бажання тебе бачити, і я [Italic]став жалкувати[Italic], що не запросив тебе в мій музей, щоб ти був у товаристві інших, особливо тому, що ти, очевидно, був трохи засмучений як з інших причин, так і через прекрасного твого дядечка², що я пояснюю почуттям тієї виняткової поваги, з якою ти ставишся до своїх родичів. Але я не здивуюсь, якщо ти, юначе, утримуєшся від відвідування мене іноді через страх, а завжди через сором’язливість. Що я, старий, іноді побоююсь, – за це я себе зовсім не хвалю, називаючи й лаючи себе лінивим і слабким. Повір мені, душе моя, що я і сьогодні піддався дитячому страху, не насмілившись запросити тебе. О, якщо б ти міг зазирнути в моє серце! Та коли мені вдасться переконати тебе, що я готовий знехтувати всім, усе перемогти й знести, тоді те, що іноді я виявляю слабкість, постараюсь урівноважити [Italic]мужністю[Italic]. Але ось тобі, мій дорогий, слова про день Св[ятого] Духа, які йому ж таки й належать: “[Italic]Вони всі однодушно були на невпинній молитві[Italic]” Дії, гл[ава] 1: 14³.
[Center] Бувай здоров, моя душе! Твій Григор[ій] С[авич].