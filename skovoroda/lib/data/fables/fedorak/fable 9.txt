Свиня з Мурашкою сперечалися: хто з них двох багатший? А Вiл був свідком правоти і принагідним суддею.
— А чи багато в тебе хлібного зерна, — спитала з гордою усмішкою Свиня, — прошу оголосити, шановна пані...
— У мене повнісінька жменя найчистішого зерна, — щойно сказала Мурашка, як раптом зареготали Свиня та Віл щосили.
— To Ocь же нам буде за суддю пан Віл, — мовила Свиня. — Він 20 років із лишком обіймав із великою славою суддівську посаду, і можна сказати, що він поміж цілою своєю братією наймайстерніший юрист і найкмітливіший арифметик й алгебраïст. Його честь може нашу суперечку легко вирішити. Та він і в латинських диспутах вельми, здається, крутий.
Вiл після цих слів, що їх мудра тваринка сказала, миттю взявся до рахівниці й із допомогою арифметичного множення таке зробив визначення:
«Понеже бідна Мурашка рівно одну жменю зерна має, як сама зізналась у тім добровільно, та й, окрім зерна, нічого іншого не споживає, а натомість у пані Свині наявний цілий кадібв, що містить жмень 300 з третиною, то з огляду на це, за всіма правилами здорового глузду...»
— Не те ви рахували, пане Воле, — перервала його мову Мурашка. — Надягніть окуляри та витрати супроти приходу киньте на рахівницю...
Справа зайшла в суперечку, і її було перенесено до вищого суду.