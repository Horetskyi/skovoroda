
[Number] 1 [Number] Сину, май страх до моїх слів, прийми їх і покайся. Так говорить муж тим, хто вірить у Бога, і я роблю зупинку…
[Enter]
[Number] 2 [Number] Адже я — найбільш нерозумний з усіх людей, і людської мудрості в мене немає.
[Enter]
[Number] 3 [Number] Бог навчив мене мудрості, і я осягнув знання святих.
[Enter]
[Number] 4 [Number] Хто піднявся на небо і зійшов? Хто зібрав вітри за пазуху? Хто загорнув воду в плащ? Хто заволодів усіма кінцями землі? Яке його ім’я або яке ім’я його синів, — хіба ти знаєш?
[Enter]
[Number] 5 [Number] Усі Божі слова випробувані вогнем; Він охороняє тих, хто Його має в пошані.
[Enter]
[Number] 6 [Number] Не додавай до Його слів нічого, аби Він тобі не докорив, і ти не став неправдомовним.
[Enter]
[Number] 7 [Number] Двох речей прошу я в Тебе, — не позбав мене милості, перш, ніж я помру;
[Enter]
[Number] 8 [Number] безглузде і оманливе слово віддали від мене, не дай мені ні багатства, ні злиднів, а пошли те, що мені потрібне і необхідне,
[Enter]
[Number] 9 [Number] щоб я в достатку не став неправдомовцем і не сказав: Хто мене бачить? Або, щоби, збіднівши, не став злодієм і не клявся Божим Ім’ям.
[Enter]
[Number] 10 [Number] Не видавай раба в руки його пана, щоб він часом тебе не прокляв, і ти не пропав.
[Enter]
[Number] 11 [Number] Поганий нащадок проклинає батька і не благословляє матері.
[Enter]
[Number] 12 [Number] Поганий нащадок видає себе за праведного, але своєї дороги він не зберіг у чистоті.
[Enter]
[Number] 13 [Number] Поганий нащадок має гордий погляд і високо підняті брови.
[Enter]
[Number] 14 [Number] Поганий нащадок має зуби — як мечі, а ікла — як сікачі, щоб кусати й пожирати принижених на землі та їхніх вбогих з-поміж людей.
[Enter]
[Number] 15 [Number] У п’явки були три дуже їй любі дочки, і ці три не задовольнили її; не наситилась і четверта, щоб сказати: Досить!
[Enter]
[Number] 16 [Number] Ад, любов жінки, Тартар, не просякнута водою земля, вода та вогонь не скажуть: Досить!
[Enter]
[Number] 17 [Number] Око, яке глузує з батька і не шанує материнської старості, — нехай його виклюють ворони з долини, хай з’їдять його пташенята орлів!
[Enter]
[Number] 18 [Number] Трьох речей  не спроможний я збагнути, і четвертої мені не зрозуміти:
[Enter]
[Number] 19 [Number] слід орла, який ширяє, шляхи змія на скелі, стежку корабля, що пливе посеред моря, і шляхи чоловіка в молодості.
[Enter]
[Number] 20 [Number] Така ж дорога і жінки, яка чинить перелюб: коли вчинить, вмившись, вона каже, що не вчинила нічого такого, чого не слід.
[Enter]
[Number] 21 [Number] Від трьох речей здригається земля, і четвертої не може знести:
[Enter]
[Number] 22 [Number] коли раб стає царем, коли нерозумний наїдається досхочу хліба,
[Enter]
[Number] 23 [Number] коли рабиня виганяє свою господиню, коли лиха жінка попадеться порядному чоловікові.
[Enter]
[Number] 24 [Number] А ось чотири дуже малі істоти на землі, та вони — мудріші мудрих:
[Enter]
[Number] 25 [Number] мурашки, в яких немає сили, та вони влітку готують собі запаси їжі;
[Enter]
[Number] 26 [Number] гірські кролики — плем’я не сильне, та роблять свої нори в скелях;
[Enter]
[Number] 27 [Number] сарана — царя не має, та в похід вирушає впорядковано, за одним наказом;
[Enter]
[Number] 28 [Number] і ящірка, яка чіпляється лапками, яку легко зловити, та вона живе в царських палатах.
[Enter]
[Number] 29 [Number] Ось є троє, котрі мають легку ходу, і четвертий, який гарно ступає:
[Enter]
[Number] 30 [Number] молодий лев, найсильніший з тварин, він вбік не звертає і не поступається жодному звірові;
[Enter]
[Number] 31 [Number] півень, який поважно ходить серед курей; козел, котрий верховодить у стаді, та цар, який публічно звертається до народу.
[Enter]
[Number] 32 [Number] Якщо віддаси себе веселості й піднімеш свою руку на бійку, то будеш засоромлений.
[Enter]
[Number] 33 [Number] Піди надоїти молока — і буде масло, а коли стиснеш носа, то вийде кров, так і з витягнутих слів виходять сварки та бійки.