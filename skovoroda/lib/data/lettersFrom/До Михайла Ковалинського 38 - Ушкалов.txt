[Center] Мир тобі, найдорожчий Михайле!

[MainSection]
От вона, молодість року! Природи лице оновилось;
[Tab3] Радо підняв хлібороб звичної праці тягар.
Передбачаючи зиму прийдешню, в турботі хазяйській,
[Tab3] Саду пильнує свого, ниви свої засіва.
Скажеш: щасливий оратай. Але щасливіший од нього,
[Tab3] Хто залюбки обробив ниву душевну свою.
І нерозумний не раз утішається благом тілесним,
[Tab3] Старість немудра, проте щастя не може дознать.
Ти ж наглядай за душею, яке в ній зело проростає,
[Tab3] І не барися полоть, як де недобре зійшло.
Все повиполюй мерщій, де ожина і терен пробились.
[Tab3] Знай, що багатство глушить слова Господнього ряст.
Де проростають свиріпа й часник, висмикуй з корінням,
[Tab3] Бога не узрить вовік, хто засмітив почуття.
Де височіє кедрина, сокирою там поорудуй,
[Tab3] Знай: відкидає Господь горді від себе серця.
Ще ж уважай: і на доброму древі, бува, наростає
[Tab3] Пагоння вовче, лихе – геть пообрубуй його! –
Бо хто багато священних книжок прочитає, у того
[Tab3] В серці несита пиха і славолюбство росте.
Все непутяще поли, а добрі рослини викохуй
[Tab3] І щонайперше плекай квітку святу чистоти.
Як він горить, променіє, той цвіт незаймано чистий!
[Tab3] Відай: найбільше Христа тішить його аромат²⁹⁴.
[MainSection]

[Indent] Щоб не гаяти часу марно, я вирішив краще [Italic]розмовляти[Italic] з тобою хоч би поганими віршами, ніж займатися пустими дрібницями. Бо здебільшого цими ліками я зазвичай лікую нудьгу. Утім не завжди є потрібний для цього настрій. Бувай здоров, найдор[ожчий]! Гр[игорій] С[авич].