
[Number] 1 [Number] У ті дні не було царя в Ізраїлі, і в ті дні плем’я Дана шукало собі спадок, щоб поселитися, бо аж до тих днів не випало їм спадку посеред племен Ізраїля. 
[Number] 2 [Number] Тож сини Дана послали зі своїх родин п’ять мужів з їхньої частини, сильних синів із Сараа і Естаола, щоб обстежити землю і пройти її, і сказали їм: Підіть і обстежте землю! Вони прийшли до гори Єфрема аж до дому Міхи і зупинилися там. 
[Number] 3 [Number] Коли вони були поблизу дому Міхи, вони впізнали голос молодого юнака-левіта, тож звернули туди і запитали його: Хто тебе привів сюди? Що ти тут робиш, і як тобі тут є? 
[Number] 4 [Number] А він відповів їм: Так і так учинив зі мною Міха і найняв мене, і я став йому за священика. 
[Number] 5 [Number] Тоді вони сказали йому: Запитай же в Бога, і довідаємося, чи доброю буде наша дорога, якою ми йдемо. 
[Number] 6 [Number] Ідіть в мирі, — сказав їм священик, — перед Господом дорога ваша, якою ви йдете!
[Enter]
[Number] 7 [Number] І п’ять мужів пішли. Вони прийшли до Лаїси, і побачили народ, який жив у ньому, що сидів упевнено за приписами сидонян, спокійні в надії, і не могли сказати слова, бо далеко є від Сидону, і не було угоди в них із сирійцями. 
[Number] 8 [Number] І прийшли п’ять мужів до їхніх братів, до Сарра і Естаола, і сказали їм їхні брати: Чому ви сидите? 
[Number] 9 [Number] І сказали: Встаньте, і ходімо проти них! Адже ми ввійшли і пройшли землю аж до Лаїса, і побачили народ, який живе в ньому в надії за приписами сидонян, і далеко є від Сидону, і угоди немає в них із Сирією, але встаньте, і підемо проти них, бо ми знайшли землю, і ось вона дуже добра! І ви мовчите? Не полінуйтеся піти, щоб іти й успадкувати землю. 
[Number] 10 [Number] Коли ввійдете, підете до впевненого народу, і земля широка, бо Бог передав її в нашу руку, місце, де немає там браку всякої речі, що на землі.
[Enter]
[Number] 11 [Number] І шістсот чоловіків з роду Дана, підперезаних військовою зброєю, піднялися із Сараа і Естаола. 
[Number] 12 [Number] Вони пішли і отаборилися в Каріятіарімі в Юди. Через це названо те місце — Табір Дана — аж до цього дня, ось за Каріятіарімом. 
[Number] 13 [Number] Пішли вони звідти і пішли аж до гори Єфрема, і пішли аж до дому Міхи. 
[Number] 14 [Number] І п’ять мужів, які ходили обстежувати землю, принесли відповідь і сказали своїм братам: Чи знаєте, що в цих домах є ефод, терафін, коване і вилите? І тепер знайте, що вчините. 
[Number] 15 [Number] Вони звернули туди і ввійшли в дім юнака-левіта, у дім Міхи, і привітали його. 
[Number] 16 [Number] А шістсот мужів, підперезаних військовою зброєю, стояли біля дверей брами, ті із синів Дана. 
[Number] 17 [Number] І прийшли п’ятеро мужів, які ходили обстежувати землю. Прийшовши туди, взяли різьблене, ефод, терафін і вилите, а священик стояв біля дверей воріт, і шістсот чоловік, підперезаних військовою зброєю. 
[Number] 18 [Number] Тож вони ввійшли в дім Міхи і забрали ефод, терафін, вилите і різьблене. А священик запитав їх: Що ви робите? 
[Number] 19 [Number] Вони ж у відповідь сказали йому: Мовчи, поклади свою руку на свої уста і йди з нами, і будеш нам за батька і за священика! Хіба краще бути тобі священиком дому одного чоловіка, чи бути тобі священиком племені й роду в Ізраїлі? 
[Number] 20 [Number] І зраділо серце священика, і він взяв ефод, терафін, різьблене та коване, і ввійшов посеред народу.
[Enter]
[Number] 21 [Number] Вони повернулися і відійшли, і поставили в лави дім і свою значну кількість худоби перед ними. 
[Number] 22 [Number] А коли вони відійшли далеко від дому Міхи, то ось Міха і мужі, які з дому Міхи, почали кричати за синами Дана. 
[Number] 23 [Number] Тоді сини Дана повернули свої обличчя і промовили до Міхи: Що тобі, що ти закричав? 
[Number] 24 [Number] І сказав Міха: Бо моє різьблене, яке я собі зробив, ви забрали і священика, і відійшли! І як мені бути далі? Тож чому це кажете мені: Чого це кричиш? 
[Number] 25 [Number] А сини Дана сказали йому: Хай не буде чути твого голосу за нами, щоби часом не вийшли назустріч вам мужі, розлючені душею, і приєднаєш душу твою і душу твого дому. 
[Number] 26 [Number] І пішли сини Дана своєю дорогою, а Міха побачив, що вони сильніші за нього, розвернувся і повернувся до свого дому.
[Enter]
[Number] 27 [Number] І вони взяли те, що зробив Міха, і священика, який був у нього, і пішли аж до Лаїса проти спокійного і безпечного народу, побили їх вістрям меча, а місто спалили. 
[Number] 28 [Number] І не було нікого, хто врятував би його, бо далеко він від сидонян, і угоди не було в них з ніким, і воно в долині, яка належить домові Роова. Вони збудували місто і поселилися в ньому, 
[Number] 29 [Number] і назвали місто іменем Дана за іменем їхнього батька, який народився Ізраїлеві. А раніше ім’я міста було Лаїс. 
[Number] 30 [Number] І поставили собі сини Дана різьблене Міхи, і Йонатан, син Ґерсома, сина Мойсея, він та його сини були священиками племені Дана аж до дня переселення землі. 
[Number] 31 [Number] І встановили собі різьблене, яке зробив Міха, — усі дні, упродовж яких дім Божий був у Силомі.