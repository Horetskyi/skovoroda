
[Number] 1 [Number] І сталося, коли стало багато людей на землі, у них народжувалися дочки. 
[Number] 2 [Number] А сини Божі побачили, що людські дочки вродливі, і брали їх собі за жінок, яких вибирали з-поміж усіх. 
[Number] 3 [Number] І промовив Господь Бог: Дух Мій не перебуватиме в цих людях повік, бо вони — тіло; тож буде їхніх днів — сто двадцять років. 
[Number] 4 [Number] А в ті дні на землі були велетні — після того, як входили Божі сини до людських дочок й народжували їм: це були велетні — люди, відомі од віку.
[Enter]
[Number] 5 [Number] Побачив Господь Бог, що зло людей розмножилося на землі, що кожний у своєму серці весь час пильно роздумує про зло, 
[Number] 6 [Number] і стало тяжко Богові, Який створив людину на землі, і замислився Він. 
[Number] 7 [Number] І Бог промовив: Зітру людину, яку Я створив, з поверхні землі — від людини до худоби, від плазунів до небесних птахів, — бо розкаявся Я, що створив їх. 
[Number] 8 [Number] Та Ной знайшов благодать перед Господом Богом.
[Enter]
[Number] 9 [Number] Ось родовід Ноя: Ной, праведний чоловік, який був досконалим серед свого роду, — Ной догодив Богові. 
[Number] 10 [Number] Ной породив трьох синів: Сима, Хама та Яфета. 
[Number] 11 [Number] А земля була зіпсута перед Богом, — наповнилася земля неправедністю. 
[Number] 12 [Number] Господь Бог оглянув землю: і була вона зіпсута, бо всяке тіло понищило свою дорогу на землі. 
[Number] 13 [Number] І сказав Бог Ноєві: Час кожної людини прийшов перед Мене, оскільки земля наповнилася неправедністю від них, тож ось Я знищу і їх, і землю. 
[Number] 14 [Number] Тому із чотирикутних дощок зроби собі ковчег. Зробиш ковчег з перегородками і посмолиш його зсередини та ззовні смолою. 
[Number] 15 [Number] Зробиш ковчег таким: у довжину ковчег — триста ліктів, у ширину — п’ятдесят ліктів, а у висоту — тридцять ліктів. 
[Number] 16 [Number] Зробиш ковчег, звужуючи його: на один лікоть закінчиш його вгорі. Двері зробиш збоку. Збудуєш у ньому двоповерхові й триповерхові приміщення.
[Enter]
[Number] 17 [Number] Бо ось Я насилаю потоп — води на землю, щоби знищити під небом усяке тіло, в якому є дух життя. І все, що є на землі, загине. 
[Number] 18 [Number] Та з тобою Я укладу Мій завіт. Увійдеш у ковчег ти, твої сини, твоя дружина і дружини твоїх синів разом з тобою. 
[Number] 19 [Number] І з усієї худоби, з усіх плазунів, з усіх звірів, з усякого тіла — по парі з усіх введеш у ковчег, щоби прогодувати із собою. Хай будуть вони — самець і самиця. 
[Number] 20 [Number] З усіх крилатих птахів — за родом, і з усієї худоби — за родом, і з усіх плазунів, які повзають по землі, — за їхнім родом; по парі з усіх увійдуть до тебе, щоби прогодуватися з тобою, — самці та самиці. 
[Number] 21 [Number] Ти ж візьми собі різноманітної їжі, яку їстимете, — і заготовиш собі, тож буде тобі та для них на поживу. 
[Number] 22 [Number] І зробив Ной усе, що заповів йому Господь Бог, — саме так зробив.