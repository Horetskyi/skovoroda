
[Number] 1 [Number] І було Господнє слово до Єремії через посуху. 
[Number] 2 [Number] Заплакала Юдея, і спорожніли її брами та потемніли на землі, і піднявся крик Єрусалима. 
[Number] 3 [Number] І його вельможі послали своїх молодших по воду. Вони прийшли до джерел, та не знайшли води і порожнім повернули свій посуд. 
[Number] 4 [Number] І землеробство занепало, бо не було дощу. Застидалися рільники, покрили свою голову. 
[Number] 5 [Number] І олені народили в полі, і покинули, бо не було рослинності. 
[Number] 6 [Number] Дикі осли стали в лісистих долинах, втягували повітря, їхні очі занепали, бо не було трави.
[Enter]
[Number] 7 [Number] Якщо наші гріхи стали проти нас, Господи, учини з нами задля Тебе, бо численні наші гріхи перед Тобою, бо ми згрішили проти Тебе. 
[Number] 8 [Number] Ти — очікування Ізраїля, Господи, і врятуєш у час зла. Чому став Ти на землі як приходько і як тубілець, що повертається на спочинок? 
[Number] 9 [Number] Чи будеш як чоловік, що спить, чи як чоловік, що не може спасти? І Ти є в нас, Господи, і на нас закликається Твоє Ім’я. Не забудь нас! 
[Number] 10 [Number] Так говорить Господь до цього народу: Вони полюбили мандрувати своїми ногами і не стрималися, і Бог їх не вподобав. Тепер Він згадає їхні неправедності.
[Enter]
[Number] 11 [Number] І Господь сказав мені: Не молися за цей народ на добро. 
[Number] 12 [Number] Бо коли будуть постити, не вислухаю їхнього благання, і якщо принесуть всепалення і жертви, не вподобаю їх, бо Я покладу їм край мечем, голодом і смертю. 
[Number] 13 [Number] І я сказав: О, Ти, Господи, що є! Ось їхні пророки проповідують і говорять: Не побачите меча, і не буде у вас голоду, бо відійшли, і дам мир на землю і в цьому місці. 
[Number] 14 [Number]  Та Господь сказав мені: Обман пророкують пророки в Моє Ім’я, Я їх не послав, і Я не заповів їм, і Я не говорив до них! Адже вони вам пророкують обманливі видіння, і чаклунства, і ворожбитства, і задуми їхнього серця.
[Enter]
[Number] 15 [Number] Через це так говорить Господь про пророків, що з оманою пророкують в Моє Ім’я, і Я їх не послав, які кажуть: На цій землі не буде меча і голоду. Вони в смертельній хворобі помруть, і пророки скінчаться від голоду. 
[Number] 16 [Number] І народ, яким вони пророкують, і вони самі будуть покинені на дорогах Єрусалима від лиця голоду та меча, і не буде того, хто їх хоронитиме, — і їхні жінки, і їхні сини, і їхні дочки. І виллю на них їхнє зло. 
[Number] 17 [Number] І скажеш їм це слово: Зведіть сльози з ваших очей вночі та вдень, і хай не перестануть, бо побиттям і дуже поганою раною буде побита дочка Мого народу. 
[Number] 18 [Number] Якщо вийду на рівнину, і ось побиті мечем, і якщо ввійду в місто, і ось труднощі голоду. Бо пророк і священик пішли до землі, якої ви не знали.
[Enter]
[Number] 19 [Number] Невже справді відкинув Ти Юду, і від Сіону відстала Твоя душа? Навіщо Ти нас побив, і немає нам оздоровлення? Ми очікували миру, та не було добра, часу лікування, та ось замішання. 
[Number] 20 [Number] Господи, ми пізнали наші гріхи, неправедності наших батьків, бо ми згрішили перед Тобою. 
[Number] 21 [Number] Спинися за Твоє Ім’я, не знищ престолу Твоєї слави, згадай, не знищ Твого з нами завіту. 
[Number] 22 [Number] Хіба в ідолах народів є той, хто дає дощ? І чи небо дасть свою повноту? Чи не Ти є Ним? І очікуватимемо Тебе, бо Ти це все зробив.