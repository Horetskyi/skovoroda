Щука, напавши на солодку їжу, жадібно її проковтнула. Та раптом відчула захований у ласощах гачок, який зачепився за нутрощі її. Рак се здалека помітив і наступного дня, побачивши щуку, спитав: 
— Чому ви, пані, невеселі? Куди подівся ваш запал? 
— Не знаю, брате, якось сумно. Думаю, щоби звеселитися, попливти з Кременчука до Дунаю. Дніпро наскучив. 
— А я знаю вашого суму джерело, — сказав Рак, — ви проковтнули гачок. Тепер вам не пособить ані швидкий Дунай, ані щедрий Ніл, ані веселовидий Меандр, ані золоті крильця.