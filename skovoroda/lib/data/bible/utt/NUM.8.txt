
[Number] 1 [Number] І промовив Господь до Мойсея, кажучи: 
[Number] 2 [Number] Звернися до Аарона й скажи йому: Коли встановлюватимеш лампади, то сім лампад мають світити на передню сторону світильника. 
[Number] 3 [Number] І Аарон так зробив. З одного боку, спереду світильника, він запалив його лампади, як Господь і заповів Мойсеєві. 
[Number] 4 [Number] А будова світильника така: суцільний, золотий, його стебло і його лілеї — повністю суцільний. За зразком, котрий показав Господь Мойсеєві, — саме таким він зробив світильник. 
[Number] 5 [Number] І промовив Господь до Мойсея, кажучи: 
[Number] 6 [Number] Візьми левітів з-посеред ізраїльських синів і очисти їх. 
[Number] 7 [Number] І ось як проводитимеш їхнє очищення: покропиш їх водою очищення, і хай вони повністю поголять бритвою свої тіла, і виперуть свій одяг — і стануть чистими. 
[Number] 8 [Number] І хай візьмуть одного бичка з великої рогатої худоби й жертву з питльованого пшеничного борошна, замішаного на олії, та ще однолітнього бичка з великої рогатої худоби — для жертви за гріх. 
[Number] 9 [Number] І приведеш левітів до намету свідчення, і збереш усю громаду ізраїльських синів. 
[Number] 10 [Number] І приведеш левітів перед Господа, а ізраїльські сини хай покладуть свої руки на левітів; 
[Number] 11 [Number] і відділить Аарон левітів — як дар перед Господом — від ізраїльських синів; і будуть для того, щоб чинити Господні діла. 
[Number] 12 [Number] Левіти ж покладуть руки на голови бичків і принесуть одного за гріх та одного на всепалення Господу, щоб звершити викуплення за них. 
[Number] 13 [Number] І поставиш левітів перед Господом, і перед Аароном, і перед його синами, і віддаси їх як дар Господу. 
[Number] 14 [Number] І відділиш левітів з-поміж ізраїльських синів, і будуть Моїми. 
[Number] 15 [Number] І після цього левіти входитимуть служити в наметі свідчення, — і очистиш їх, і віддаси їх Господу. 
[Number] 16 [Number] Адже вони як дар віддані Мені з-поміж ізраїльських синів. Я взяв їх Собі замість усіх первородних, — хто першим виходить з кожного лона матері серед ізраїльських синів. 
[Number] 17 [Number] Бо все первородне між ізраїльськими синами — від людини до худоби — є Моїм. У той день, коли Я уразив кожного первородного в Єгипетській землі, Я посвятив їх Собі. 
[Number] 18 [Number] І Я взяв левітів замість кожного первородного між ізраїльськими синами. 
[Number] 19 [Number] Тож левітів Я віддав як дар, даний Ааронові та його синам з-поміж ізраїльських синів, щоб вони виконували служіння ізраїльських синів у наметі свідчення і звершити викуплення за ізраїльських синів; і не буде між ізраїльськими синами нікого іншого, хто б наближався до святих речей. 
[Number] 20 [Number] І Мойсей, Аарон і вся громада ізраїльських синів зробили з левітами так, як заповів Господь Мойсеєві про левітів, — так і вчинили з ними ізраїльські сини. 
[Number] 21 [Number] І очистилися левіти, і випрали одяг, і Аарон віддав їх у дар перед Господом, і для їхнього очищення Аарон звершив викуплення за них. 
[Number] 22 [Number] І після цього левіти ввійшли виконувати служіння в наметі свідчення — в присутності Аарона та в присутності його синів. Як і заповів Господь Мойсеєві про левітів, так і вчинили з ними. 
[Number] 23 [Number] І звернувся Господь до Мойсея, кажучи: 
[Number] 24 [Number] Це — про левітів: від двадцятип’ятилітніх і старші вони входитимуть виконувати служіння в наметі свідчення. 
[Number] 25 [Number] А від віку п’ятдесяти років левіт залишатиме служіння і більше його не звершуватиме. 
[Number] 26 [Number] У наметі свідчення служитиме його брат, — вони ж будуть сторожами, а роб��т вони не виконуватимуть. Так чинитимеш з левітами в їхньому здійсненню нагляду.