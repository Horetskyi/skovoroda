
[Number] 1 [Number] Якщо Ізраїль повернеться, — говорить Господь, — повернеться до Мене. Якщо забере свої гидоти зі своїх уст і виявлятимеш пошану до Моєї присутності, 
[Number] 2 [Number] і даватимеш клятву: Живе Господь! — правдою на суді та праведністю, то поблагословляться в ньому народи і в ньому хвалитимуть Бога в Єрусалимі. 
[Number] 3 [Number] Бо так говорить Господь мужам Юди і тим, хто живе в Єрусалимі: Поновіть собі землі, що лежать облогом, і не сійте на тернині. 
[Number] 4 [Number] Обріжтеся для вашого Бога і відкиньте твердосердя вашого серця, чоловіки Юди, і ви, які живете в Єрусалимі, щоб Мій гнів не вийшов, як вогонь, і не розгорівся від присутності зла ваших задумів, і не буде того, хто погасить.
[Enter]
[Number] 5 [Number] Сповістіть в Юді, і нехай буде почуте в Єрусалимі. Скажіть: Дайте трубою знак на землі й сильно закричіть. Скажіть: Зберіться, і ввійдемо в укріплені міста! 
[Number] 6 [Number] Піднявшись, втечіть до Сіону! Поспішайте, не стійте, бо Я наводжу з півночі зло і велике знищення! 
[Number] 7 [Number] Зі свого лігвища вийшов лев, який нищить народи, він піднявся і вийшов зі свого місця, щоб перетворити землю в пустку, і міста будуть знищені, щоб у них не жили. 
[Number] 8 [Number] Тому підв’яжіться мішковиною, плачте і кричіть, оскільки від вас не відвернувся Господній гнів. 
[Number] 9 [Number] І буде, що в той день, — говорить Господь, — загине серце царя та серце володарів, і жахнуться священики, і пророки жахнуться. 
[Number] 10 [Number] І я сказав: Ти, Який є, Володарю, Господи, невже ж Ти обманув цей народ і Єрусалим, кажучи: Буде мир! Та ось меч доторкнувся аж до їхньої душі.
[Enter]
[Number] 11 [Number]  У той час скажуть цьому народові та Єрусалимові: Дух блукання в пустелі, дорога дочки Мого народу не на чистоту, і не на святість. 
[Number] 12 [Number] Дух наповнення прийде на мене. Тепер же я викажу на них суди. 
[Number] 13 [Number] Ось Він вийде, як хмара, і Його колісниці, як буря, Його коні швидші за орлів. Горе нам, бо ми в біді! 
[Number] 14 [Number] Обмий від зла твоє серце, Єрусалим, щоб ти врятувався! Аж доки в тобі будуть твої сумні думи? 
[Number] 15 [Number] Адже голос того, хто сповіщає, прийде з Дану, і почується біда з гори Єфрема. 
[Number] 16 [Number] Згадайте, народи: Ось вони прийшли. Сповістіть в Єрусалимі: Групи приходять із землі здалека і дали свій голос на міста Юди. 
[Number] 17 [Number] Вони повстали на нього довкола, як ті, хто охороняє поле, бо ти Мною знехтував, — говорить Господь. 
[Number] 18 [Number] Твої дороги і твої задуми це тобі зробили. Це твоя злоба, бо вона гірка, бо торкнулася аж твого серця. 
[Number] 19 [Number] Мій живіт, мій живіт болить, і почуття мого серця. Тремтить моя душа, розривається моє серце, не замовкну, бо моя душа почула голос труби, крик війни. 
[Number] 20 [Number] І клопіт знищення кличе, бо заметушилася вся земля. Раптово затривожився намет, роздерлися мої шкіряні покриття. 
[Number] 21 [Number] Доки бачитиму втікачів, чуючи голос труб?
[Enter]
[Number] 22 [Number] Тому що володарі Мого народу Мене не знали, вони безумні й нерозумні сини. Вони мудрі чинити зло, а як чинити добро вони не пізнали! 
[Number] 23 [Number] Я поглянув на землю, і ось — нікого, і на небо, і не було його світил. 
[Number] 24 [Number] Я побачив гори, а вони тремтіли, і всі пагорби тряслися. 
[Number] 25 [Number] Я поглянув, і ось не було людини, і всі небесні птахи були перелякані. 
[Number] 26 [Number] Я побачив, і ось Кармил спустошений, і всі міста знищені вогнем перед Господом, — вони щезли від присутності гніву Його обурення.
[Enter]
[Number] 27 [Number] Так говорить Господь: Уся земля буде пустелею, але не покладу їй край. 
[Number] 28 [Number] Нехай над цими заплаче земля, і нехай небо вгорі потемніє, бо Я сказав, і не роздумаю, Я поклявся, і не відвернуся від цього! 
[Number] 29 [Number] Від голосу вершника і того, хто натягає лук, втекла вся країна. Залізли в печери і поховалися в гаях, і піднялися на скелі. Усяке місто залишене, людина в них не живе. 
[Number] 30 [Number] І що ти зробиш, чи одягнешся в кармазин і прикрасишся золотою прикрасою, чи ��рикрасиш сурмою свої очі? Марна твоя прикраса. Тебе відкинули твої коханці, вони шукатимуть твою душу. 
[Number] 31 [Number] Адже Я почув голос, наче тої, яка народжує, твій стогін, наче тої, хто вперше родить, голос дочки Сіону. Вона ослабне, і опустить свої руки: Горе мені, бо мене залишає моя душа задля вбитих.