
[Number] 1 [Number] Підхопивши, Йов сказав: 
[Number] 2 [Number] По правді знаю, що так є. Бо як смертна людина буде праведною перед Господом? 
[Number] 3 [Number] Адже якщо бажає судити Його, Він його не слухатиме, щоб не відказав на одне його слово з тисячі. 
[Number] 4 [Number] Бо Він є мудрий розумом, сильний і великий. Хто, твердо ставши перед Ним, залишився? 
[Number] 5 [Number] Він старими робить гори, і вони не знають, Він перекидає їх гнівом. 
[Number] 6 [Number] Він трясе піднебесною від основ, її стовпи хитаються. 
[Number] 7 [Number] Він говорить сонцеві, — і не сходить, а зорі запечатує. 
[Number] 8 [Number] Він Сам розтягнув небо і ходить по морю, як по землі, — 
[Number] 9 [Number] Він, Хто творить Плеяду, Есперу, Арктура і кімнати півдня, 
[Number] 10 [Number] Він, Хто чинить велике і незбагненне, славне і надзвичайне, якому немає рахунку. 
[Number] 11 [Number] Якщо Він пройде повз мене, то я не побачу. І якщо мине мене, я зовсім не пізнав. 
[Number] 12 [Number] Якщо Він змінить, хто відверне? Чи хто Йому скаже: Що Ти вчинив? 
[Number] 13 [Number] Адже Він відвернув гнів, зігнулися під Ним кити, що під небом. 
[Number] 14 [Number] Чи ж мене вислухає, чи розсудить мої слова? 
[Number] 15 [Number] Бо хоч я є праведний, не вислухає мене, благатиму Його суду. 
[Number] 16 [Number] Якщо ж закличу, і почує, то не повірю, що Він мене вислухав. 
[Number] 17 [Number] Хіба Він не знищить мене темрявою? Численні ж мені зродив ураження без причини. 
[Number] 18 [Number] Адже не дає мені передихнути, наповнив мене гіркотою. 
[Number] 19 [Number] Бо ж Він силою міцний. Тож хто чинитиме опір Його судові? 
[Number] 20 [Number] Адже якщо я буду праведний, то мої уста будуть безбожні. І якщо буду непорочним, то виявлюсь викривленим. 
[Number] 21 [Number] Бо якщо я зробив безбожне, не взнав я душею, але забирається моє життя. 
[Number] 22 [Number] Тому я сказав: Великого і сильного нищить гнів, 
[Number] 23 [Number] бо нікчемні смертю безбожною помирають, але праведних висміюють. 
[Number] 24 [Number] Адже вони передані в руки безбожних. Обличчя судів її покриває. Якщо ж не Сам Він, хто це? 
[Number] 25 [Number] Життя ж моє легше за бігуна. Відбігли і не побачили. 
[Number] 26 [Number] І чи є слід дороги корабля, чи орла, що ширяє, який шукає їжу? 
[Number] 27 [Number] Бо якщо скажу, забуду говорити, схилившись обличчям, стогнатиму. 
[Number] 28 [Number] Тремчу всіма членами тіла, бо знаю що не залишиш мене невинним. 
[Number] 29 [Number] Якщо ж я є безбожним, то чому я не помер? 
[Number] 30 [Number] Бо хоч би я помився снігом і очистився чистими руками, 
[Number] 31 [Number] вдосталь Ти мене занурив у нечистоту, і одяг відчув огиду до мене. 
[Number] 32 [Number] Адже Ти не є людиною, як я, Якому протистоятиму, щоб ми разом прийшли на суд. 
[Number] 33 [Number] О, якби в нас був посередник, обвинувач і той, хто вислухає між обома! 
[Number] 34 [Number] Нехай Він забере від мене палицю, і Його страх хай мене не тривожить, 
[Number] 35 [Number] і я не боятимусь, але промовлятиму, бо я того не свідомий.