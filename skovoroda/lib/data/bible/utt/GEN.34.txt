
[Number] 1 [Number] А Діна, дочка Лії, яку вона народила Якову, вийшла познайомитися з дочками тієї місцевості. 
[Number] 2 [Number] І побачив її син Емора Сихем — хореєць, володар тієї землі; він узяв її і спав з нею, і збезчестив її. 
[Number] 3 [Number] Та прив’язався він до душі Діни, дочки Якова, і покохав дівчину, і говорив їй згідно з дівочими мріями. 
[Number] 4 [Number] І сказав Сихем Еморові, своєму батькові, мовлячи: Візьми мені цю дівчину за дружину.
[Enter]
[Number] 5 [Number] Яків довідався, що син Емора збезчестив його дочку Діну, а сини його були з його худобою на рівнині. Тож поки вони не поприходили, Яків мовчав. 
[Number] 6 [Number] Та Емор, батько Сихема, прийшов до Якова, аби переговорити з ним. 
[Number] 7 [Number] А сини Якова прийшли з пасовиська. Коли почули, то засмутилися чоловіки, і дуже боляче було їм, бо, переспавши з дочкою Якова, вчинив те, що не личить в Ізраїлі, — так не повинно бути!
[Enter]
[Number] 8 [Number] Та Емор звернувся до них, говорячи: Моєму синові Сихему припала до душі ваша дочка. Тож дайте її йому за дружину. 
[Number] 9 [Number] Порідніться з нами; ваших дочок дайте нам, а наших дочок беріть вашим синам. 
[Number] 10 [Number] Ось земля широка перед вами, тож живіть у нас. Оселяйтеся, перебувайте в ній і набувайте її у власність. 
[Number] 11 [Number] А Сихем сказав її батькові та її братам: Нехай знайду я у вас ласку, — і що лише скажете, — ми дамо. 
[Number] 12 [Number] Призначіть якнайбільший викуп — і, що лише скажете мені, я дам. Але дайте мені цю дівчину за дружину.
[Enter]
[Number] 13 [Number] А сини Якова підступно відповіли Сихемові та його батькові Еморові, а говорили до них так, тому що той збезчестив їхню сестру Діну. 
[Number] 14 [Number] Симеон та Левій, Дінині брати й сини Лії, сказали їм: Не можемо виконати цього прохання — дати нашу сестру чоловікові, який є необрізаний. Адже це для нас ганебно. 
[Number] 15 [Number] У такому випадку уподібнимося до вас і поселимося у вас, якщо ви станете, як ми: коли кожному з вас, хто чоловічої статі, зробите обрізання. 
[Number] 16 [Number] І будемо віддавати наших дочок вам, і будемо брати ваших дочок собі за дружин, і оселимося серед вас, і будемо як один народ. 
[Number] 17 [Number] Коли ж не послухаєте нас щодо обрізання, то заберемо наших дочок і підемо геть.
[Enter]
[Number] 18 [Number] Їхні слова сподобалися Еморові й Сихемові, Еморовому синові. 
[Number] 19 [Number] І юнак не зволікав з виконанням цієї вимоги, бо кохав дочку Якова. Він же був найславніший з усіх у домі його батька. 
[Number] 20 [Number] Тож Емор і його син Сихем пішли до брами свого міста і звернулися до людей свого міста, кажучи: 
[Number] 21 [Number] Ці люди миролюбні до нас. Хай поселяються на землі й торгують на ній — ось бо перед ними простора земля. Будемо брати їхніх дочок собі за дружин, а наших дочок віддаватимемо їм. 
[Number] 22 [Number] Та лише в такому випадку уподібняться нам чоловіки, щоб жити з нами, аби стати одним народом, коли в нас буде обрізаний кожний чоловічої статі, як і вони обрізані. 
[Number] 23 [Number] І їхні стада, і їхні маєтки, і худоба, — хіба не стануть нашими? Лише в такому випадку уподібнимося їм, і вони поселяться з нами.
[Enter]
[Number] 24 [Number] Тож усі, які проходили брамою їхнього міста, прислухалися до Емора та його сина Сихема і зробили обрізання крайньої плоті, — кожний чоловічої статі. 
[Number] 25 [Number] А на третій день, коли були ще в болі, сталося таке: взяли два сини Якова, Симеон та Левій, Дінині брати, кожний свого меча, безпечно ввійшли в місто і повбивали всіх чоловіків. 
[Number] 26 [Number] І Емора, і його сина Сихема вбили вістрям меча, а Діну забрали з дому Сихема, та й вийшли. 
[Number] 27 [Number] Сини Якова перейшли по вбитих і пограбували місто, в якому збезчещено їхню сестру Діну. 
[Number] 28 [Number] І захопили їхніх овець, їхніх волів і їхніх ослів: усе, що було в місті, і все, що було на рівнині. 
[Number] 29 [Number] І все, що жило в них, і весь їхній посуд, і їхніх жінок узяли в полон, — тож розграбували все, що було в місті, і все, що було в домах.
[Enter]
[Number] 30 [Number] Та Яків сказав Симеонові та Левієві: Ви зробили мене ненависним, так що я став негідником для всіх, хто живе на землі — між ханаанцями та ферезейцями. Я — нечисленний, тож, зібравшись проти мене, поб’ють мене, і вигублений буду я та мій дім. 
[Number] 31 [Number] Вони ж відповіли: А хіба мають вважати розпусницею нашу сестру?