
[Number] 1 [Number] Продовжуючи далі, Еліус сказав: 
[Number] 2 [Number] Потерпи мені ще трохи, щоб я тебе повчив, бо в мене є ще мова. 
[Number] 3 [Number] Почавши здалека свої міркування, моїми ж ділами скажу праведне, 
[Number] 4 [Number] по правді, а не слова неправедні. Ти неправедно розумієш! 
[Number] 5 [Number] Зрозумій же, що Господь не відкине невинного. Сильний міццю серця, 
[Number] 6 [Number] не залишить безбожних живими, а бідним дасть суд. 
[Number] 7 [Number] Він не забере Своїх очей від праведного. І вони будуть із царями на престолі, і Він їх посадить для перемоги, і вони будуть звеличені. 
[Number] 8 [Number] І якщо будуть зв’язані в колодках, і будуть їх держати в кайданах бідноти, 
[Number] 9 [Number] то Він їм сповістить їхні вчинки і їхні провини, бо вони стануть сильними. 
[Number] 10 [Number] Але праведного Він вислухає. І Він сказав, що вони відвернуться від неправедності. 
[Number] 11 [Number] Якщо почують і служитимуть, то Він завершить їхні дні в добрі, а їхні роки — у славі. 
[Number] 12 [Number] А безбожні не врятуються, тому що вони не бажають побачити Господа і тому що, будучи застереженими, вони залишалися неслухняними. 
[Number] 13 [Number] А лицеміри серцем викличуть гнів. Вони не кричатимуть, тому що Він їх зв’язав. 
[Number] 14 [Number] Отже, нехай помре в молодості їхня душа, а їхнє життя нехай уражене буде ангелами, 
[Number] 15 [Number] тому що вони завдали смутку немічному і слабкому. А для лагідних Він в��дасть суд. 
[Number] 16 [Number] І крім того Він виманив тебе з пащі ворога. Безодня — потік під нею. А твій стіл зійшов, повний жиру. 
[Number] 17 [Number] У праведних не забракне суду, 
[Number] 18 [Number] а на безбожних буде гнів через безбожність дарів, які приймали за неправедність. 
[Number] 19 [Number] Хай розум тебе добровільно не відверне від благання слабких, які є в скруті, і всіх, хто володіє силою. 
[Number] 20 [Number] Не розтягуй ночі, щоб народ не пішов проти них. 
[Number] 21 [Number] Але остерігайся, не чини зла. Бо в цьому ти визволився від бідноти. 
[Number] 22 [Number] Ось Сильний буде сильним Своєю могутністю. Бо хто є такий сильний, як Він? 
[Number] 23 [Number] Хто ж є той, який досліджує Його діяння? Чи хто той, який сказав: Ти вчинив неправедно? 
[Number] 24 [Number] Згадай, що Його діла великі, понад ті, які звершили люди. 
[Number] 25 [Number] Кожний чоловік у собі побачив, наскільки є вразливими смертні люди. 
[Number] 26 [Number] Ось Сильний — великий, і ми не збагнемо. І число Його років безконечне. 
[Number] 27 [Number] Пораховані ж у Нього краплі дощу, і виллються дощем у хмару. 
[Number] 28 [Number] Потечуть старожитності, а хмара дала тінь на незчисленних смертних людей. 
[Number] 28a [Number] Він встановив час худобі, вони знають розпорядок, коли лягати. 
[Number] 28b [Number] Чи не дивується твій розум усім цим, чи не міняється твоє серце в тілі? 
[Number] 29 [Number] І якщо збагнеш довжину хмари, пропорції Його намету, 
[Number] 30 [Number] ось Він простягає над ним серпанок, — і покрив дно моря. 
[Number] 31 [Number] Бо ними Він судитиме народи, дасть їжу сильному. 
[Number] 32 [Number] У руках Він сховав світло і заповів про нього зустрічному. 
[Number] 33 [Number] Він сповістить про нього свого друга. Є частка і для неправедності.