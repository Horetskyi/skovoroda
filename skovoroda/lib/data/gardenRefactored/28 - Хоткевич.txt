(на текст: "[Italic]веселість серця – життя чоловікові, й радування мужа - довгоденність[Italic]"⁸⁹; "[Italic]той, що втратить душу свою ради Мене, той спасе її[Italic]"⁹⁰; "[Italic]яка користь чоловікові, коли він увесь світ забере, а душу свою згубить? [Italic]"⁹¹) [Center]

[MainSection]
Хоч злети на небеса, хоч піди у Версальські ліси⁹²,
Одягни золоту одежу,
Начепи хоч царську шапку,
Але коли ти невеселий, то все одно ти голий старець.

Проживши хоч триста літ, хоч увесь світ пройди –
Що тобі то поможе,
Коли твоє серце ридає в тобі?
Якщо ти невеселий, то все одно ти голий старець.

Кинь вже ти рахувати, скільки жителів на місяці⁹³,
Кинь усякі Коперниковські сфери⁹⁴ –
Глянь краще в пещери свого серця.
Є в душі твоїй одно слово, що тільки воно може зробити тебе веселим.

Бог – найкращий астроном, Він найкращий економ⁹⁵;
Мати блаженна природа
Нічого не творить по-дурному.
Що тобі найпотрібніше, те ти знайдеш у самому собі.

Поглянь, будь ласка, всередину самого себе, і там ти знайдеш приятеля, 
Знайдеш другу волю,
В злій долі знайдеш блаженну.
Там світло твоєї тюрьми, там квітки твого бруду.

Правду каже Августин⁹⁶: пекла нема й не було;
Твоя проклята воля – ото пекло,
Воля наша – ото пекельна піч.
Заріж ту волю, друже, то не буде ні пекла, ні мук.

Воле – пекло несите! Все тобі їжа, а ти всьому отрута.
День і ніч пащекою зіваєш,
Усіх без розбору ковтаєш;
Убий ту душу, брате, то знищиш і все пекло⁹⁷.

Боже, живий глаголе! Хто без Тебе може бути веселим?
Ти один усім життя і радість,
Ти один усім рай і солодкість.
Убий злу волю в нас, аби нами володів твій голос.

Дай нам сей найпотрібніший дар! Славимо ми тебе, Царя царів.
Тобі співає і вся вселенна
В тім законі сотворена –
Що потрібне нетяжке, а тяжке - непотрібне⁹⁸.
[MainSection]
