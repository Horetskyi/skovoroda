
[Number] 1 [Number] Був же вік Сарри — сто двадцять сім років. 
[Number] 2 [Number] І померла Сарра в місті Арвок (це Хеврон), що в долині, у Ханаанській землі. Тож прийшов Авраам голосити за Саррою і ридати. 
[Number] 3 [Number] І підвівся Авраам від своєї померлої дружини, і промовив синам Хетовим, кажучи: 
[Number] 4 [Number] Я є у вас чужинцем і мандрівником; дайте ж мені у вас місце для гробниці, і поховаю мою небіжчицю з-перед мого обличчя. 
[Number] 5 [Number] А Хетові сини відповіли Авраамові, кажучи: 
[Number] 6 [Number] Ні, пане, послухай же нас. Ти серед нас — цар від Бога; в найкращих наших гробницях поховай свою небіжчицю. Адже ніхто з нас не відмовить тобі у своїй гробниці, аби поховати в ній твою небіжчицю.
[Enter]
[Number] 7 [Number] Підвівшись, Авраам вклонився народові тієї землі, синам Хетовим; 
[Number] 8 [Number] і заговорив до них Авраам, кажучи: Якщо маєте в душі вашій, щоби поховати мою небіжчицю з-перед обличчя мого, то послухайте мене і поговоріть про мене з Ефроном Саарським, 
[Number] 9 [Number] нехай дасть мені подвійну печеру, яка належить йому, на частині його поля. За добре срібло нехай при вас віддасть її мені у власність для гробниці. 
[Number] 10 [Number] Ефрон же сидів серед синів Хетових. У відповідь Ефрон-хет сказав Авраамові так, що чули сини Хетові й усі, які входили до міста, кажучи: 
[Number] 11 [Number] Будь зі мною, пане, і послухай мене. Поле і печеру на ньому я тобі даю. Перед усіма моїми громадянами віддав я тобі. Поховай свою небіжчицю. 
[Number] 12 [Number] І поклонився Авраам перед народом тієї землі, 
[Number] 13 [Number] і сказав Ефронові, щоби чув народ землі: Оскільки ти на моєму боці, послухай мене. Візьми в мене гроші за поле, і я поховаю там мою небіжчицю. 
[Number] 14 [Number] Та Ефрон відповів Авраамові, кажучи: 
[Number] 15 [Number] Ні, пане. Бо я чув, що земля варта чотириста дідрахм срібла; та що то є між мною і тобою? Тож похорони свою небіжчицю.
[Enter]
[Number] 16 [Number] І послухав Авраам Ефрона, і дав Авраам Ефронові срібло, про яке оголосив, так що чули Хетові сини, — чотириста дідрахм чистого купецького срібла. 
[Number] 17 [Number] І стало Ефронове поле з подвійною печерою, що напроти Мамврії, — поле й печера, яка була на ньому, і кожне дерево, яке було на полі, що в довкіллі, у його межах, — 
[Number] 18 [Number] Авраамовою власністю перед синами Хетовими та всіма, які входили до міста. 
[Number] 19 [Number] Після цього поховав Авраам Сарру, свою дружину, у подвійній печері на полі, що напроти Мамврії (це Хеврон), у землі Ханаанській. 
[Number] 20 [Number] Так Хетовими синами було закріплено за Авраамом поле й печеру, що була на ньому, — як власність для поховання.