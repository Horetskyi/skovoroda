
[Number] 1 [Number]  Коли Ісус промовив усі ці слова, то сказав Своїм учням:
[Enter]
[Number] 2 [Number]   Ви знаєте, що через два дні буде Пасха, і Син Людський буде виданий на розп’яття.
[Enter]
[Enter]
[Number] 3 [Number]  Тоді зібралися первосвященики, [книжники] та старші народу у дворі первосвященика на ім’я Каяфа
[Enter]
[Number] 4 [Number]  і змовилися підступом схопити Ісуса та вбити.
[Enter]
[Number] 5 [Number] Однак вони казали: Не у свято, щоб не сталося заколоту в народі!
[Enter]
[Enter]
[Number] 6 [Number]  І ось, коли Ісус був у Витанії, у домі Симона прокаженого,
[Enter]
[Number] 7 [Number] до нього підійшла жінка, яка мала алебастрову посудину з дорогоцінним миром, і, коли Він сидів, вилила Йому на голову.
[Enter]
[Number] 8 [Number] Побачивши це, учні обурилися і сказали: Навіщо така даремна трата?
[Enter]
[Number] 9 [Number] Адже це можна було дорого продати і роздати бідним!
[Enter]
[Number] 10 [Number]  Зрозумівши, Ісус сказав їм: Навіщо ви докоряєте жінці? Вона зробила Мені добре діло;
[Enter]
[Number] 11 [Number]  бідних ви завжди маєте із собою, а Мене не завжди маєте.
[Enter]
[Number] 12 [Number] Виливши миро на Моє тіло, вона вчинила це на Мій похорон.
[Enter]
[Number] 13 [Number]  Запевняю вас: де тільки буде проповідуватися це Євангеліє в усьому світі, буде розповідатися і про те, що вона зробила, — на згадку про неї.
[Enter]
[Enter]
[Number] 14 [Number]   Тоді один із дванадцятьох, якого звали Юда Іскаріотський, пішов до первосвящеників
[Enter]
[Number] 15 [Number]  і сказав: Що ви дасте мені, і я видам Його вам? Вони ж заплатили йому тридцять срібних монет.
[Enter]
[Number] 16 [Number] І відтоді він шукав слушної нагоди, щоб Його видати.
[Enter]
[Enter]
[Number] 17 [Number]   Першого дня Опрісноків до Ісуса підійшли учні й запитали: Де хочеш, щоб ми приготували Тобі спожити пасху?
[Enter]
[Number] 18 [Number]  Він відповів: Ідіть у місто до одного чоловіка й скажіть йому: Учитель каже: Мій час близько, у тебе справлю Пасху зі Своїми учнями.
[Enter]
[Number] 19 [Number] Учні зробили так, як звелів їм Ісус, і приготували пасху.
[Enter]
[Number] 20 [Number] Коли настав вечір, Він сів до столу з дванадцятьма [учнями]
[Enter]
[Number] 21 [Number]  і, як вони їли, сказав: Запевняю вас, що один із вас Мене видасть.
[Enter]
[Number] 22 [Number] Дуже сумуючи, кожний почав говорити Йому: Чи не я, Господи?
[Enter]
[Number] 23 [Number] А Він у відповідь сказав: Той, хто вмочить зі Мною рукою в мисці, — Мене видасть.
[Enter]
[Number] 24 [Number]  Син Людський іде, як написано про Нього, але горе тій людині, яка зрадить Сина Людського. Краще було б тій людині не народитися!
[Enter]
[Number] 25 [Number] Озвався і Юда, зрадник Його, і сказав: Чи це не я, Учителю? Відповів йому: Ти сказав.
[Enter]
[Number] 26 [Number]   Коли ж вони їли, Ісус, узявши хліб і поблагословивши, переломив, дав учням і сказав: Прийміть, їжте, це — тіло Моє.
[Enter]
[Number] 27 [Number] Потім узяв чашу і, віддавши подяку, подав їм і сказав: Пийте з неї всі,
[Enter]
[Number] 28 [Number]  бо це кров Моя [Нового] Завіту, що за багатьох проливається на відпущення гріхів.
[Enter]
[Number] 29 [Number]  Та кажу вам, що віднині не питиму із цього плоду виноградного аж до того дня, коли його новим питиму з вами в Царстві Мого Отця.
[Enter]
[Enter]
[Number] 30 [Number]  Заспівавши, вони вийшли на Оливну гору.
[Enter]
[Number] 31 [Number]   Тоді каже їм Ісус: Ви всі спокуситеся Мною цієї ночі, бо написано: Уражу пастиря — і розсіються вівці отари.
[Enter]
[Number] 32 [Number]  А після Мого воскресіння Я випереджу вас у Галилеї.
[Enter]
[Number] 33 [Number]  У відповідь Петро сказав Йому: Навіть якщо всі спокусяться в Тобі, то я ніколи не спокушуся!
[Enter]
[Number] 34 [Number]  Ісус промовив до нього: Запевняю тебе, що цієї ночі, перш ніж заспіває півень, ти тричі від Мене відречешся.
[Enter]
[Number] 35 [Number] Каже Йому Петро: Якби мені навіть треба було померти з Тобою, не відречуся від Тебе! Так само сказали і всі учні.
[Enter]
[Enter]
[Number] 36 [Number]   Тоді Ісус приходить з ними до місця, яке зветься Гетсиманія, і каже їм: Посидьте тут, поки Я піду і там помолюся.
[Enter]
[Number] 37 [Number]  І, взявши Петра та двох Зеведеєвих синів, почав сумувати й тужити.
[Enter]
[Number] 38 [Number]  Тоді каже їм: Смертельним смутком охоплена душа Моя. Залишайтеся тут і пильнуйте зі Мною!
[Enter]
[Number] 39 [Number]  І, пройшовши трохи далі, упав долілиць, молячись і кажучи: Отче Мій, якщо можливо, нехай Мене обмине ця чаша; однак не як Я хочу, а як Ти.
[Enter]
[Number] 40 [Number]  Повертається до учнів і знаходить, що вони сплять, і каже Петрові: То не змогли ви й однієї години попильнувати зі Мною?
[Enter]
[Number] 41 [Number]  Пильнуйте та моліться, щоб не потрапити у спокусу, бо дух бадьорий, а тіло немічне.
[Enter]
[Number] 42 [Number]  Знову відійшов; удруге почав молитися, промовляючи: Отче Мій, якщо ця чаша не може обминути, щоб Я не пив її, нехай буде Твоя воля.
[Enter]
[Number] 43 [Number]  Повернувшись, побачив, що вони знову спали, бо їхні очі стали важкими.
[Enter]
[Number] 44 [Number]  Залишивши їх, Він відійшов, знову помолився і втретє повторив ті самі слова.
[Enter]
[Number] 45 [Number]  Тоді приходить до учнів і каже їм: Ви все ще спите й відпочиваєте? Ось наблизилася година, і Син Людський видається в руки грішників.
[Enter]
[Number] 46 [Number]  Устаньте, ходімо, бо наблизився Мій зрадник!
[Enter]
[Enter]
[Number] 47 [Number]   Він ще говорив, як прийшов Юда, один із дванадцятьох, а з ним велика юрба з мечами та киями від первосвящеників і старших народу.
[Enter]
[Number] 48 [Number]  А той, хто видавав Його, подав їм знак, кажучи: Кого я поцілую, то Він. Схопіть Його!
[Enter]
[Number] 49 [Number]  Він відразу підійшов до Ісуса і сказав: Радій, Учителю! — та й поцілував Його.
[Enter]
[Number] 50 [Number]  Ісус запитав його: Друже, для чого ти прийшов? А ті підступили, наклали руки на Ісуса й схопили Його.
[Enter]
[Number] 51 [Number]  І ось один із тих, які були з Ісусом, простягнувши руку, вихопив свого меча і вдарив раба первосвященика й відтяв йому вухо.
[Enter]
[Number] 52 [Number]  Тоді каже йому Ісус: Поверни свого меча на його місце, бо всі, хто бере меч, від меча загинуть.
[Enter]
[Number] 53 [Number]  Чи ти думаєш, що Я не можу вблагати Мого Отця, аби Він дав Мені понад дванадцять легіонів ангелів?
[Enter]
[Number] 54 [Number]  Як же тоді збудуться Писання, що так має статися?
[Enter]
[Number] 55 [Number]  У той час Ісус промовив до юрби: Немов на розбійника ви вийшли з мечами й киями, щоб Мене схопити; щодня Я перебував у храмі, навчаючи, і ви не схопили Мене.
[Enter]
[Number] 56 [Number]  Це ж усе сталося, аби збулося Писання пророків. Тоді всі учні, залишивши Його, втекли.
[Enter]
[Enter]
[Number] 57 [Number]   Ті, котрі схопили Ісуса, повели Його до первосвященика Каяфи, де зібралися книжники та старші.
[Enter]
[Number] 58 [Number]  Петро ж ішов за Ним віддалік до двору первосвященика і, увійшовши всередину, сів зі слугами, щоби побачити, чим то закінчиться.
[Enter]
[Number] 59 [Number]  А первосвященики [та старші] і весь синедріон шукали фальшивого свідчення проти Ісуса, щоби Його вбити,
[Enter]
[Number] 60 [Number]  але не знаходили, хоч виступало багато лжесвідків. Нарешті прийшло двоє
[Enter]
[Number] 61 [Number]  і кажуть: Він говорив: Я можу зруйнувати Божий храм і за три дні відбудувати.
[Enter]
[Number] 62 [Number] Первосвященик устав і сказав Йому: Нічого не відповідаєш на те, що вони проти Тебе свідчать?
[Enter]
[Number] 63 [Number]  Але Ісус мовчав. І первосвященик сказав Йому: Заклинаю Тебе Богом Живим, щоб Ти сказав нам: Чи Ти Христос — Син Божий?
[Enter]
[Number] 64 [Number]  Ісус йому відповів: Ти сказав! Однак Я кажу вам: відтепер ви побачите Сина Людського, Який буде сидіти праворуч Сили та прийде на хмарах небесних!
[Enter]
[Number] 65 [Number]  Тоді первосвященик роздер свій одяг, кажучи: Він сказав богохульство! Яких ще потребуємо свідків? Ось, тепер ви чули богохульство!
[Enter]
[Number] 66 [Number]  Як ви вважаєте? Вони ж у відповідь сказали: Він повинен померти!
[Enter]
[Enter]
[Number] 67 [Number]  Тоді плювали Йому в обличчя та били Його, а інші били по щоках
[Enter]
[Number] 68 [Number] і приговорювали: Пророкуй нам, Христе, хто Тебе вдарив?
[Enter]
[Enter]
[Number] 69 [Number]   Петро сидів ззовні у дворі; до нього підійшла одна служниця, кажучи: І ти був з Ісусом галилейцем!
[Enter]
[Number] 70 [Number] Але він відрікся перед усіма, промовивши: Не знаю, що ти кажеш!
[Enter]
[Number] 71 [Number] Коли ж він вийшов до брами, побачила його інша й каже тим, які там були: Цей був з Ісусом Назарянином!
[Enter]
[Number] 72 [Number] І знову відрікся з клятвою: Я не знаю Цієї Людини!
[Enter]
[Number] 73 [Number] Дещо згодом підійшли ті, які там стояли, і сказали Петрові: Та ти справді один з них, бо і твоя говірка тебе виявляє!
[Enter]
[Number] 74 [Number] Тоді він почав зарікатися і клястися, що не знав Цієї Людини. І враз заспівав півень.
[Enter]
[Number] 75 [Number]  Тож згадав Петро слова, які сказав Ісус: Перше ніж півень заспіває, ти тричі відречешся від Мене. І, вийшовши геть, він гірко заплакав.