
[Number] 1 [Number] Людина, яка бажає відлучитися від друзів, шукає приводу, вона повсякчас буде в погорді.
[Enter]
[Number] 2 [Number] Той, кому бракує розуму, не має потреби в мудрості, оскільки він радше керується безумством.
[Enter]
[Number] 3 [Number] Як тільки безбожний зануриться в глибочінь зла, він нехтує всім, — і навідуються до нього непошана і зневага.
[Enter]
[Number] 4 [Number] Слово в серці людини — мов глибока вода; ріка і джерело життя вирують.
[Enter]
[Number] 5 [Number] Не добре бути в захопленні від безбожних, так само, як і несправедливо перекручувати правду на суді.
[Enter]
[Number] 6 [Number] Губи нерозумного доводять його до зла, його зухвалі уста накликають смерть.
[Enter]
[Number] 7 [Number] Уста нерозумного — це його погибель, а його губи — пастка для його душі.
[Enter]
[Number] 8 [Number] Ледачих гне додолу страх, а душі жінкоподібних чоловіків голодуватимуть.
[Enter]
[Number] 9 [Number] Хто себе не виправить у своїх справах, — той брат свого мучителя.
[Enter]
[Number] 10 [Number] Господнє Ім’я — у величі сили; тож праведні, які линуть до Нього, отримують велич.
[Enter]
[Number] 11 [Number] Маєток багатого — це укріплене місто, а велика його слава дає велику тінь.
[Enter]
[Number] 12 [Number] Перед знищенням стає гордим серце людини, а перед прославленням воно стає покірним.
[Enter]
[Number] 13 [Number] Коли хто відповідає, перш, ніж вислухає, — такому ганьба і сором.
[Enter]
[Number] 14 [Number] Розумний слуга гасить гнів людини. А хто підтримає малодушну людину?
[Enter]
[Number] 15 [Number] Серце розумного здобуває знання, і вуха мудрих шукають розуміння.
[Enter]
[Number] 16 [Number] Дарунок людини поширює її володіння і садовить її поряд з можновладцями.
[Enter]
[Number] 17 [Number] Праведний є власним обвинувачем у вступній промові на суді. Та нападає обвинувач — і сам стає оскарженим.
[Enter]
[Number] 18 [Number] Жереб кладе край незгоді й між володарями визначає границі.
[Enter]
[Number] 19 [Number] Коли братові допомагає брат, тоді він стає, як добре укріплене, високе місто, — сильний, наче збудований на міцному фундаменті царський палац.
[Enter]
[Number] 20 [Number] Плодами своїх уст людина наповнює своє черево, — плодами своїх губ вона насититься.
[Enter]
[Number] 21 [Number] Смерть і життя — у владі язика; ті, хто над ним панує, споживатимуть його плоди.
[Enter]
[Number] 22 [Number] Хто знайшов добру жінку, знайшов милість, і від Бога він отримав радість.
[Enter]
[Number] 22a [Number] Хто виганяє добру жінку, той викидає добро, а хто тримається перелюбниці, той безумний і безбожний.