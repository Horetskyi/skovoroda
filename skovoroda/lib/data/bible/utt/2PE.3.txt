
[Number] 1 [Number]  Це вже, улюблені, пишу вам друге з послань, в яких через нагадування пробуджую у вас чисте мислення,
[Enter]
[Number] 2 [Number]  аби ви пам’ятали ті слова, які раніше сказали святі пророки, і заповідь Господа й Спасителя, передану вашими апостолами.
[Enter]
[Number] 3 [Number]  Знайте насамперед те, що в останні дні прийдуть з насмішками кепкуни, які живуть за власними пожаданнями,
[Enter]
[Number] 4 [Number]  і скажуть: Де обітниця Його приходу? Адже відколи упокоїлися батьки, усе залишається так, як від початку творення!
[Enter]
[Number] 5 [Number]  Тож є заховане — для тих, які цього бажають, що небо було з прадавнини, і земля — з води та водою — створена Божим Словом,
[Enter]
[Number] 6 [Number]  через те тодішній світ, потоплений водою, загинув.
[Enter]
[Number] 7 [Number]  А сьогоднішнє небо й земля збережені тим самим Словом і тримаються для вогню на день суду і погибелі безбожних людей.
[Enter]
[Number] 8 [Number]  Це одне хай не буде приховане від вас, улюблені: один день у Господа — немов тисяча років, а тисяча років — неначе один день!
[Enter]
[Number] 9 [Number]  Не бариться Господь з обітницею, хоч це деякі вважають за зволікання, але є довготерпеливий до нас, не бажаючи, аби хтось загинув, а щоб усі прийшли до каяття.
[Enter]
[Number] 10 [Number]  А Господній день прийде, мов злодій [уночі], коли небо з гуркотом пройде, а розпечені стихії розплавляться, і земля та діла, що на ній, згорять.
[Enter]
[Number] 11 [Number] Коли все це таким чином буде знищене, то якими треба бути у святому житті й у побожності вам,
[Enter]
[Number] 12 [Number]  котрі чекаєте й прагнете приходу Божого дня, під час якого небо, охоплене полум’ям, зникне, а розжарені стихії розплавляться?
[Enter]
[Enter]
[Number] 13 [Number]  Ми за Його обітницею чекаємо нових небес і нової землі, в яких проживає праведність.
[Enter]
[Number] 14 [Number]  Тому, улюблені, очікуючи цього, постарайтеся, щоб Він знайшов вас у мирі, чистими і незаплямованими.
[Enter]
[Number] 15 [Number]  А довготерпіння нашого Господа вважайте за спасіння, як і написав вам з притаманною йому мудрістю наш улюблений брат Павло, —
[Enter]
[Number] 16 [Number]  так, як і в усіх посланнях, де він про це говорить. У них є дещо важко зрозуміле, що ненавчені та нестійкі перекручують, як і інші Писання, — собі на власну погибель.
[Enter]
[Number] 17 [Number]  Тож ви, любі, заздалегідь знаючи про це, стережіться, щоб не були ви зведені оманою безбожних і не відступили від своєї непохитності,
[Enter]
[Number] 18 [Number]  але зростайте в благодаті й пізнанні нашого Господа і Спасителя Ісуса Христа. Йому слава і нині, і в день вічний! Амінь.