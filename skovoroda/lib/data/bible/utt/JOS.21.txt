
[Number] 1 [Number] І прийшли голови родів синів Левія до священика Елеазара, до Ісуса, сина Навина, і до голів племен по батьківській лінії з племен Ізраїля, 
[Number] 2 [Number] і звернулися до них у Силомі в Ханаанській землі, кажучи: Господь заповів через посередництво Мойсея дати нам міста для проживання і прилеглі землі для нашої худоби. 
[Number] 3 [Number] Тож ізраїльські сини за Господнім повелінням дали левітам у спадок міста і їхні прилеглі землі. 
[Number] 4 [Number] І випав жереб родові Каата; і випало жеребом для синів Аарона, священиків-левітів, від племені Юди, від племені Симеона і від племені Веніаміна тринадцять міст. 
[Number] 5 [Number] А для синів Каата, які залишилися, з племені Єфрема, з племені Дана і з половини племені Манасії випало жеребом десять міст. 
[Number] 6 [Number] Синам Ґедсона з племені Іссахара, з племені Асира, з племені Нефталима і з половини племені Манасії у Васані — тринадцять міст. 
[Number] 7 [Number] Синам Мерарія за їхніми родами з племені Рувима, з племені Ґада і з племені Завулона випало жеребом дванадцять міст. 
[Number] 8 [Number] Тож ізраїльські сини передали левітам ці міста і їхні прилеглі землі, як і заповів Господь Мойсеєві, жеребкуванням. 
[Number] 9 [Number] І плем’я синів Юди, і плем’я синів Симеона, і з племені синів Веніаміна дали міста, і визначили 
[Number] 10 [Number] синам Аарона, з роду Каата, із синів Левія, бо їм випав жереб. 
[Number] 11 [Number] Він дав їм Каріятарвок, провідне місто Енака (це є Хеврон) на горі Юди. А прилеглі землі довкола нього, 
[Number] 12 [Number] поля міста і його поселення Ісус дав у спадок синам Халева, сина Єфоннії. 
[Number] 13 [Number] А для синів Аарона — міста-сховища для того, хто вб’є: Хеврон і те, що з ним відділене, Лемну і те, що до нього відділене, 
[Number] 14 [Number] Елом і йому відділене, Темну і йому відділене, 
[Number] 15 [Number] Ґелу і йому відділене, Давір і йому відділене, 
[Number] 16 [Number] Асу і йому відділене, Тану і йому відділене, Ветсамус і йому відділене. Від цих двох племен — дев’ять міст. 
[Number] 17 [Number] А від племені Веніаміна: Ґаваон і йому відділене, Ґатет і йому відділене, 
[Number] 18 [Number] Анатот і йому відділене, Гамалу і йому відділене — чотири міста. 
[Number] 19 [Number] Усіх міст синів Аарона, священиків, — тринадцять. 
[Number] 20 [Number] А родові синів Каата, левітам, які залишилися із синів Каата (місто їхніх границь було з племені Єфрема), 
[Number] 21 [Number] їм дали міста-сховища для вбивці: Сихем і йому відділене, Ґазару і те, що його, і що відділене йому, 
[Number] 22 [Number] Кавсаїм і йому відділене, Верхній Веторон і йому відділене — чотири міста; 
[Number] 23 [Number] і з племені Дана — Елкотем і йому відділене, Ґетедан і йому відділене, 
[Number] 24 [Number] Елон і йому відділене, Ґетереммон і йому відділене — чотири міста. 
[Number] 25 [Number] І з половини племені Манасії — Танах і йому відділене, Євату і йому відділене — два міста. 
[Number] 26 [Number] Усіх міст — десять і їм відділене для родів синів Каата, які залишилися. 
[Number] 27 [Number] А синам Ґедсона, левітам з половини племені Манасії, міста, відділені для вбивць: Ґавлон у Васанітіді та йому відділене, Восору і йому відділене — два міста; 
[Number] 28 [Number] і з племені Іссахара — Кісон і йому відділене, Девву і йому відділене, 
[Number] 29 [Number] Реммат і йому відділене, Джерело письма і йому відділене — чотири міста. 
[Number] 30 [Number] І з племені Асира — Васелан і йому відділене, Давон і йому відділене, 
[Number] 31 [Number] Хелкат і йому відділене, Равва і йому відділене — чотири міста. 
[Number] 32 [Number] І з племені Нефталима — місто, відділене для вбивці, Кадес в Галилеї і йому відділене, Еммат і йому відділене, Теммон і йому відділене — три міста. 
[Number] 33 [Number] Усі міста Ґедсона за їхніми родами — тринадцять міст. 
[Number] 34 [Number] Родові синів Мерарі, левітам, які залишилися, з племені синів Завулона, — Маану та його прилеглі землі, Кадис та його прилеглі землі, 
[Number] 35 [Number] Демну і його прилеглі землі, Селу і його прилеглі землі — чотири міста. 
[Number] 36 [Number] На другому боці Йордану, що напроти Єрихону, з племені Рувима — міста-сховища для вбивці: Восор в пустелі, Місора та його прилеглі землі, Язир і його прилеглі землі, 
[Number] 37 [Number] Декмон і його прилеглі землі, Мафу і його прилеглі землі — чотири міста. 
[Number] 38 [Number] І з племені Ґада міста-сховища для вбивці: Рамот у Ґалааді та його прилеглі землі, Камін і його прилеглі землі, 
[Number] 39 [Number] Есевон і його прилеглі землі, Язир і його прилеглі землі, — усіх міст чотири. 
[Number] 40 [Number] Це всі міста для синів Мерарі за їхніми родами, які залишилися з племені Левія, а околиць міст було дванадцять. 
[Number] 41 [Number] Усіх міст левітів серед спадку ізраїльських синів — сорок вісім міст і їхні прилеглі землі довкола цих міст. 
[Number] 42 [Number] Місто і прилеглі землі навколо кожного міста — так зробив він із цими містами. 
[Number] 42a [Number] І закінчив Ісус ділити землю в їхніх границях. 
[Number] 42b [Number] За Господнім наказом ізраїльські сини дали частку Ісусові. Дали йому місто, яке він просив — дали йому Тамнасарах на горі Єфрема. 
[Number] 42c [Number] І побудував Ісус місто, і поселився в ньому. 
[Number] 42d [Number] І взяв Ісус кам’яні ножі, якими він обрізував ізраїльських синів, котрі були в дорозі в пустелі, і поклав їх у Тамнасараху. 
[Number] 43 [Number] І дав Господь Ізраїлеві всю землю, яку поклявся дати їхнім батькам, і вони успадкували її та поселилися в ній. 
[Number] 44 [Number] І дав їм Господь спокій довкола, як і поклявся їхнім батькам, — ніхто з усіх їхніх ворогів не повстав проти них. Усіх їхніх ворогів Господь передав у їхні руки. 
[Number] 45 [Number] Тож не пропало жодне з усіх добрих слів, які Господь сказав ізраїльським синам. Усе збулося!