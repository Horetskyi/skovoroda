
[Number] 1 [Number] Псалом Давида. Радійте в Господі, праведні, бо праведним личить хвала.
[Enter]
[Number] 2 [Number] Прославляйте Господа на гуслах, співайте Йому в супроводі десятиструнного інструмента.
[Enter]
[Number] 3 [Number] Співайте Йому нову пісню, співайте гарно, з радісними окликами.
[Enter]
[Number] 4 [Number] Бо Господнє слово праведне, і всі Його діла вірні.
[Enter]
[Number] 5 [Number] Він любить милосердя і справедливість, Господньою милістю наповнена земля.
[Enter]
[Number] 6 [Number] Господнім словом непорушно встановлені небеса і подихом Його уст — уся їхня сила.
[Enter]
[Number] 7 [Number] Він збирає води морські, ніби в бурдюк, і безодню складає в сховища.
[Enter]
[Number] 8 [Number] Нехай уся земля боїться Господа, хай дрижать перед Ним усі, хто заселяє світ.
[Enter]
[Number] 9 [Number] Адже Він сказав — і сталося, Він звелів — і було створене.
[Enter]
[Number] 10 [Number] Господь руйнує наміри людей, відкидає задуми народів і відкидає наміри володарів.
[Enter]
[Number] 11 [Number] А Господня постанова залишається навіки; задуми Його серця — з роду в рід.
[Enter]
[Number] 12 [Number] Блаженний народ, для якого Господь є Його Богом, — народ, якого Він обрав собі в спадщину.
[Enter]
[Number] 13 [Number] Господь поглянув з неба і побачив усіх людських синів.
[Enter]
[Number] 14 [Number] Зі Своєї приготованої оселі Він глядить на всіх жителів землі.
[Enter]
[Number] 15 [Number] Той, Хто створив їхні серця, — кожному зокрема, — знає всі їхні діла.
[Enter]
[Number] 16 [Number] Царя не захистить велике військо, і велетня не спасе його могутня сила.
[Enter]
[Number] 17 [Number] Кінь ненадійний для спасіння, — його велика сила не спасе.
[Enter]
[Number] 18 [Number] Адже очі Господні на тих, які бояться Його, котрі покладають надію на Його милосердя,
[Enter]
[Number] 19 [Number] щоби спасти їхні душі від смерті, прогодувати їх під час голоду.
[Enter]
[Number] 20 [Number] Наша душа очікує Господа, бо Він — наш помічник і оборонець, —
[Enter]
[Number] 21 [Number] в Ньому розвеселиться наше серце, і на Його святе Ім’я ми надіємося.
[Enter]
[Number] 22 [Number] Господи, Твоє милосердя нехай буде на нас, оскільки ми на Тебе покладаємо надію.