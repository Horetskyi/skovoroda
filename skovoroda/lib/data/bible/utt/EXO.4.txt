
[Number] 1 [Number] Та Мойсей у відповідь сказав: А якщо не повірять мені й не послухають мого голосу, оскільки скажуть: Бог не з’являвся тобі. Що відповім їм? 
[Number] 2 [Number] А Господь сказав йому: Що це в тебе у руці? Він же сказав: Посох. 
[Number] 3 [Number] Тож Господь сказав: Кинь його на землю! І той кинув його на землю, і він став змієм, і Мойсей втік від нього. 
[Number] 4 [Number] Та Господь сказав Мойсеєві: Простягни руку і візьми його за хвіст! Тоді, простягнувши руку, він узяв його за хвіст, і той став посохом у його руці. 
[Number] 5 [Number] Щоб повірили тобі, що Господь, Бог їхніх батьків — Бог Авраама, Бог Ісаака і Бог Якова — з’являвся тобі. 
[Number] 6 [Number] А далі Господь сказав йому: Засунь свою руку собі за пазуху! І він засунув руку собі за пазуху, і вийняв свою руку із-за пазухи, і його рука стала мов сніг. 
[Number] 7 [Number] А Господь сказав: засунь знову свою руку собі за пазуху. І той вклав руку собі за пазуху, і вийняв її з-за своєї пазухи, — і знову повернувся колір його тіла. 
[Number] 8 [Number] І станеться, якщо не повірять тобі й не послухають вістки першої ознаки, то повірять тобі через вістку останньої ознаки. 
[Number] 9 [Number] І станеться, якщо не повірять тобі через ці дві ознаки, і не прислухаються до твого голосу, то візьмеш воду з ріки й виллєш на суходіл, — і вода, яку візьмеш з ріки, стане кров’ю на суходолі. 
[Number] 10 [Number] Та Мойсей промовив до Господа: Прошу, Господи, я не здатний на це ні від учора, ні від третього дня, ні відтоді, як Ти почав говорити до Свого слуги! Я — заїка й повільний у мові. 
[Number] 11 [Number] Тоді Господь сказав Мойсеєві: Хто дав уста людині, хто створив глухуватого і глухого, зрячого і сліпого? Хіба не Я, Господь Бог? 
[Number] 12 [Number] А тепер іди, Я відкрию твої вуста і навчатиму тебе, що маєш говорити. 
[Number] 13 [Number] Прошу, Господи, — сказав Мойсей, — признач іншого, здатного на це, якого пошлеш. 
[Number] 14 [Number] І Господь, запалавши гнівом на Мойсея, сказав: Хіба ось Аарон-левіт — не твій брат? Знаю, що він неодмінно говоритиме сам за тебе. Ось він вийде тобі назустріч і, побачивши тебе, зрадіє в собі. 
[Number] 15 [Number] Ти промовлятимеш до нього і вкладатимеш йому в уста Мої слова. А Я відкриватиму і твої вуста, і його вуста, — і вкажу вам, що робити. 
[Number] 16 [Number] Тож він говоритиме за тебе до народу, — він буде твоїми вустами, ти ж будеш для нього в Божих справах. 
[Number] 17 [Number] А цей посох, що обертався на змія, візьми у свою руку, — ним чинитимеш ознаки. 
[Number] 18 [Number] І Мойсей пішов. Він повернувся до свого тестя Йотора й сказав: Піду і повернуся до моїх братів, які в Єгипті, — подивлюся, чи ще живуть. А Йотор сказав Мойсеєві: Іди і будь здоровий! 
[Number] 19 [Number] Після багатьох тих днів помер єгипетський цар. І Господь сказав Мойсеєві в Мадіямській землі: Іди, повернися в Єгипет, бо померли всі, хто шукав твоєї душі! 
[Number] 20 [Number] Тож Мойсей узяв дружину і дітей, посадив їх на в’ючних тварин і попрямував назад до Єгипту. А посох, що від Бога, Мойсей узяв у свою руку. 
[Number] 21 [Number] Господь же сказав Мойсеєві: Коли підеш і повернешся в Єгипет, то дивись, щоб усі ознаки, які Я дав тобі в руки, ти вчинив перед фараоном!. Я ж зроблю його серце закам’янілим, і він не відпустить народу. 
[Number] 22 [Number] А ти скажеш фараонові: Так говорить Господь: Ізраїль — Мій первородний син! 
[Number] 23 [Number] Тож Я сказав тобі: Відпусти Мій народ, щоби приніс Мені жертву! Однак, якщо ти не захочеш відпустити їх, то дивись, Я вб’ю твого первородного сина! 
[Number] 24 [Number] І сталося, що по дорозі, під час стоянки, його зустрів Господній ангел і намагався вбити його. 
[Number] 25 [Number] А Сепфора, взявши кремінь, обрізала крайню плоть свого сина, припала до його ніг і сказала: Зупинила кров обрізання моєї дитини! 
[Number] 26 [Number] І він відійшов від нього, бо вона сказала: Зупинила кров обрізання моєї дитини. 
[Number] 27 [Number] І сказав Господь Ааронові: Піди назустріч Мойсеєві в пустелю. І той пішов. Він зустрів його на Божій горі, і вони поцілували один одного. 
[Number] 28 [Number] Мойсей переказав Ааронові всі слова Господа, які Він послав, і всі ознаки, котрі йому заповів. 
[Number] 29 [Number] Тож Мойсей та Аарон пішли та зібрали раду старійшин із синів Ізраїля. 
[Number] 30 [Number] І Аарон переказав усі ті слова, які сказав Бог Мойсеєві, і вчинив ознаки перед народом. 
[Number] 31 [Number] І народ повірив, і зрадів, оскільки Бог відвідав Ізраїльських синів і побачив їхній біль. І, схилившись, народ поклонився.