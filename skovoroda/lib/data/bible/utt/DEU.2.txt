
[Number] 1 [Number] Повернувши назад, ми вирушили до пустелі, у напрямку до Червоного моря, як Господь мені й сказав. І ми кружляли навколо гори Сиїр багато часу. 
[Number] 2 [Number] Господь сказав мені: 
[Number] 3 [Number] Досить вам кружляти навколо цієї гори. Повертайте на північ. 
[Number] 4 [Number] Звели народові, кажучи: Ось ви перетинаєте кордони своїх братів, синів Ісава, які живуть у Сиїрі. Вони боятимуться вас і дуже остерігатимуться. 
[Number] 5 [Number] Не виступайте проти них з війною, бо Я не дам вам їхньої землі навіть на стопу ноги, — адже Я дав гору Сиїр у володіння Ісавові. 
[Number] 6 [Number] Їжу будете в них купувати — і будете їсти; і воду будете в них брати мірою за гроші — і будете пити. 
[Number] 7 [Number] Адже Господь, наш Бог, поблагословив тебе в кожному ділі твоїх рук. Задумайся, як ти пройшов цю велику й страшну пустелю. Ось уже сорок років Господь, твій Бог, з тобою, — і ти ні в чому не мав недостатку. 
[Number] 8 [Number] Тож ми пройшли попри наших братів, синів Ісава, що живуть у Сиїрі, попри дорогу до Арави від Елона і від Гасіон-Ґавера, і, повернувши, пройшли попри дорогу до моавської пустелі. 
[Number] 9 [Number] Тоді Господь сказав мені: Не ворогуйте з моавійцями і не виступайте проти них з війною, бо Я не дам вам у володіння їхньої землі, — адже Я дав Сиїр у володіння синам Лота. 
[Number] 10 [Number] (Раніше на ній жили оммінці — великий, численний і сильний народ, такий як енакімці. 
[Number] 11 [Number] Вони також вважатимуться рафаїнцями, як і енакімці, та моавійці називають їх оммінцями. 
[Number] 12 [Number] У Сиїрі також раніше жили хорейці; та сини Ісава вигубили їх, стерли їх перед своїм обличчям і поселилися на їхньому місці — так, як учинив Ізраїль із землею, яку дав йому Господь у його володіння). 
[Number] 13 [Number] Тож тепер ви встаньте, руште та перейдіть через долину Заред. І ми перейшли через долину Заред. 
[Number] 14 [Number] А часу, що ми подорожували з Кадис-Варни, аж поки перейшли через долину Заред, було тридцять вісім років, — доки не вимерло все покоління чоловіків-воїнів у таборі, як Господь і поклявся їм. 
[Number] 15 [Number] Та й Божа рука була проти них, щоб вигубити їх із табору, аж поки вони не вигинули. 
[Number] 16 [Number] І сталося, — коли загинули всі чоловіки-воїни, вимираючи з-посеред народу, 
[Number] 17 [Number] Господь промовив до мене, кажучи: 
[Number] 18 [Number] Сьогодні ти перетнеш кордони Моаву, Ароір, 
[Number] 19 [Number] і ви наблизитесь до синів Аммана. Не ворогуйте з ними, не виступайте проти них з війною, бо Я не дам тобі у володіння землі синів Аммана, — адже Я дав її у володіння синам Лота. 
[Number] 20 [Number] (Вона вважатиметься землею рафаїнців, адже і на ній раніше жили рафаїнці; амманійці ж називають їх зомзоммінцями. 
[Number] 21 [Number] Це великий, численний і дуже сильний народ, такий як енакімці. Та Господь вигубив їх перед обличчям амманійців, і ті захопили їх та поселилися на їхньому місці, 
[Number] 22 [Number] так само, як вони вчинили синам Ісава, які живуть у Сиїрі, таким чином, як вигубили перед їхнім обличчям хорейців і захопили їх, поселилися на їхньому місці й живуть аж до цього дня. 
[Number] 23 [Number] Також евейці, які живуть в Асероті аж до Ґази, та кападокійці, які вийшли з Кападокії, вигубили їх і поселилися на їхньому місці). 
[Number] 24 [Number] Тож тепер ви встаньте, рушайте та перейдіть через долину Арнон. Ось Я видав у твої руки аморейця Сеона, есевонського царя, та його землю. Починай захоплювати її, — виступай проти нього з війною. 
[Number] 25 [Number] Із цього дня починай наводити страх і трепет перед собою на обличчя всіх народів, що під небом, які, почувши твоє ім’я, затривожаться та затремтять перед твоїм обличчям. 
[Number] 26 [Number] Тож я послав послів з пустелі Кедамот до Сеон��, есевонського царя, з мирними словами, кажучи: 
[Number] 27 [Number] Дозволь мені перейти через твою землю; я проходитиму по дорозі, не звертатиму ні праворуч, ні ліворуч. 
[Number] 28 [Number] Їжу продаватимеш мені за гроші, — і я їстиму, і воду продаватимеш мені за гроші, — і я питиму. Дозволь мені тільки перейти ногами, 
[Number] 29 [Number] як це мені вчинили сини Ісава, які живуть у Сиїрі, та моавійці, які живуть в Ароірі, — аж доки я не переправлюся через Йордан до землі, яку Господь, наш Бог, дає нам. 
[Number] 30 [Number] Та Сеон, есевонський цар, не хотів, щоб ми перейшли через його землю, бо Господь, наш Бог, учинив його дух непоступливим і його серце вчинив упертим, щоб він був виданий у твої руки, як це і є цього дня. 
[Number] 31 [Number] Тоді Господь сказав мені: Ось Я почав видавати перед твоїм обличчям аморейця Сеона, есевонського царя, та його землю. Починай брати у володіння його землю. 
[Number] 32 [Number] І Сеон вийшов нам назустріч, — він та весь його народ, — на війну до Яси. 
[Number] 33 [Number] Та Господь, наш Бог, видав його перед нашим обличчям, і ми побили його, його синів та весь його народ. 
[Number] 34 [Number] Того часу ми захопили всі міста і вигубили по черзі кожне місто, — і їхніх жінок, і їхніх дітей, — не залишили живим нікого. 
[Number] 35 [Number] Ми забрали тільки худобу та взяли здобич із міст. 
[Number] 36 [Number] Від Ароера, що на березі потоку Арнон, та міста, що в долині, і аж до гори Ґалааду не було міста, яке вбереглося б від нас; усіх їх Господь, наш Бог, видав у наші руки. 
[Number] 37 [Number] Лише до землі синів Аммона, до всього, що прилягає до потоку Явок та до міст, що в гірській місцевості, ми не наближалися, як Господь, наш Бог, наказав нам.