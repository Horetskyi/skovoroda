
[Number] 1 [Number] Господи Вседержителю, Боже Ізраїля, душа в тісноті й заклопотаний дух закликав до Тебе! 
[Number] 2 [Number] Господи, послухай і помилуй, бо ми згрішили перед Тобою! 
[Number] 3 [Number] Адже Ти перебуваєш навіки, а ми гинемо навіки. 
[Number] 4 [Number] Господи Вседержителю, Боже Ізраїля, вислухай молитву померлих Ізраїля і синів тих, що грішать перед Тобою, які не послухалися голосу їхнього Господа Бога, і до нас пристало зло! 
[Number] 5 [Number] Не згадай неправедності наших батьків, але згадай Твою руку і Твоє Ім’я в цей час.
[Enter]
[Number] 6 [Number] Адже Ти — Господь, Бог наш, і ми будемо величати Тебе, Господи. 
[Number] 7 [Number] Бо через це Ти дав Твій страх у наші серця, щоб прикликати Твоє Ім’я, і будемо величати Тебе в нашому переселенні, бо ми повернули до нашого серця всю неправедність наших батьків, які згрішили перед Тобою. 
[Number] 8 [Number] Ось ми сьогодні в нашому відселенні, куди Ти нас туди розсіяв на впокорення, на клятву і на кару, за всі неправедності наших батьків, які відступили від нашого Господа Бога.
[Enter]
[Number] 9 [Number] Слухай, Ізраїлю, заповіді життя, послухайте, щоб пізнати розумність! 
[Number] 10 [Number] Що є, Ізраїлю, як те, що ти є в землі ворогів, що ти зістарився в чужій землі, 
[Number] 11 [Number] що ти осквернився з мертвими, що ти приєднаний до тих, які в аді? 
[Number] 12 [Number] Ти залишив джерело мудрості. 
[Number] 13 [Number] Якщо б ти пішов Божою дорогою, ти мешкав би у вічному мирі. 
[Number] 14 [Number] Навчися, де є розумність, де є сила, де є знання, щоб хоч пізнати, де є довговічність і життя, де є світло очей і мир!
[Enter]
[Number] 15 [Number] Хто знайшов її місце і хто ввійшов до її скарбниць? 
[Number] 16 [Number] Де є володарі народів і ті, що володіють звірами, які на землі, 
[Number] 17 [Number] ті, що забавляються з птахами неба і збирають срібло і золото, на яке люди поклали надію, — і немає кінця їхньому придбанню, — 
[Number] 18 [Number] ті, що роблять срібло і журяться, і немає, як вислідити їхні діла? 
[Number] 19 [Number] Вони загинули і зійшли в ад, інші ж замість них постали. 
[Number] 20 [Number] Молодші побачили світло і поселилися на землі, а дороги знання вони не пізнали, 
[Number] 21 [Number] не зрозуміли її стежок, і їхні сини її не одержали. Вони були далеко від їхньої дороги. 
[Number] 22 [Number] Не почулося в Ханаані, не було видно в Темані, 
[Number] 23 [Number] і навіть сини Аґари, що шукають розуміння на землі, купці Меррани і Темани, знавці переказів і ті, що шукають розуміння, дороги ��удрості не пізнали і не вгадали її стежок.
[Enter]
[Number] 24 [Number] О, Ізраїлю, який великий дім Бога, і велике місце Його володіння. 
[Number] 25 [Number] Він великий і не має кінця, високий і безмірний. 
[Number] 26 [Number] Там народилися велетні, що славні від початку, які були великі, умілі на війні. 
[Number] 27 [Number] Бог не вибрав їх, і не дав їм дороги знання. 
[Number] 28 [Number] І вони загинули, тому що не мали розумності, загинули через їхній нерозум. 
[Number] 29 [Number] Хто пішов на небо, її взяв і звів її з хмар? 
[Number] 30 [Number] Хто перейшов через море, її знайшов і візьме її замість добірного золота?
[Enter]
[Number] 31 [Number] Немає того, хто знає її дорогу, ні того, хто роздумує про її стежку. 
[Number] 32 [Number] Але Той, хто все знає, знає її, знайшов її Своїм розумом. Той, Хто створив землю на вічний час, наповнив її чотириногою худобою, 
[Number] 33 [Number] Той, Хто посилає світло і йде, покликав його, і послухалося Його з тремтінням. 
[Number] 34 [Number] І зірки засвітилися в їхніх сторожах, і зраділи, 
[Number] 35 [Number] Він закликав їх, а вони сказали: Ось ми! — засяяли радістю для Того, Хто їх створив.
[Enter]
[Number] 36 [Number] Такий наш Бог, за Нього інший не буде зарахований. 
[Number] 37 [Number] Він знайшов кожну дорогу знання і дав її Якову, Його рабові, й Ізраїлеві, Ним улюбленому. 
[Number] 38 [Number] Після цього Він з’явився на землі й пожив з людьми.