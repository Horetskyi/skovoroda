
[Number] 1 [Number] Уставши рано, Лаван поцілував своїх дітей та своїх дочок і поблагословив їх. І Лаван, повернувшись, пішов до своєї місцевості. 
[Number] 2 [Number] А Яків пішов своєю дорогою. Поглянувши, він побачив озброєний Божий полк — його зустріли Божі ангели. 
[Number] 3 [Number] Коли Яків їх побачив, то сказав: Це — Божий полк. Тож назвав те місце: Полки.
[Enter]
[Number] 4 [Number] Перед собою Яків послав послів до свого брата Ісава, у землю Сиїр, до місцевості Едом, 
[Number] 5 [Number] і заповів їм, кажучи: Так скажете моєму панові Ісавові: Так говорить раб твій Яків: У Лавана жив я і затримався аж дотепер. 
[Number] 6 [Number] І є в мене воли, осли, вівці, раби і рабині; тож послав я сповістити моєму панові Ісаву, аби твій слуга знайшов ласку в тебе. 
[Number] 7 [Number] І повернулися посли до Якова, кажучи: Ходили ми до твого брата Ісава. Він іде назустріч тобі, а з ним — чотириста чоловік. 
[Number] 8 [Number] І великий страх охопив Якова, і він розгубився. Тож поділив людей, які були з ним, волів і овець на два табори. 
[Number] 9 [Number] Якщо прийде Ісав до одного табору, — сказав Яків, — і знищить його, то другий табір врятується. 
[Number] 10 [Number] Яків промовив: Боже мого батька Авраама і Боже мого батька Ісаака, Господи, Який сказав мені: Повернися в землю свого народження — і зроблю тобі добро! 
[Number] 11 [Number] Достатньо мені всієї справедливості й усієї правди, яку вчинив Ти Своєму рабові. Бо з одним своїм посохом перейшов я цей Йордан, а тепер ось я виріс у два табори. 
[Number] 12 [Number] Визволи мене з руки мого брата Ісава, бо я його боюся, щоби часом, прийшовши, не вбив мене й дітей з матір’ю. 
[Number] 13 [Number] Ти ж сказав: Багато вчиню тобі добра й зроблю твоїх нащадків — як морський пісок, що не перерахувати через велику кількість.
[Enter]
[Number] 14 [Number] Він провів там ту ніч. І взяв дари, котрі приніс, і послав своєму братові Ісаву: 
[Number] 15 [Number] двісті кіз, двадцять козлів, двісті овець, двадцять баранів, 
[Number] 16 [Number] тридцять верблюдиць-годувальниць і їхніх верблюденят, сорок волів, десять биків, двадцять ослів і десять ослят. 
[Number] 17 [Number] Кожне стадо окремо він передав в руки своїх рабів, а своїм рабам сказав: Ідіть попереду мене і зберігайте відстань між стадом і стадом. 
[Number] 18 [Number] Він звелів першому, кажучи: Якщо тебе зустріне мій брат Ісав і запитає тебе, кажучи: Чий ти і куди йдеш, і чиє це стадо, яке йде перед тобою? — 
[Number] 19 [Number] ти відповідай: Твого раба Якова; дари послав моєму панові Ісаву, та ось і він сам за нами. 
[Number] 20 [Number] Так звелів він першому, і другому, і третьому, і всім, які йшли за цими стадами, кажучи: Такі слова промовте Ісаву, коли його зустрінете. 
[Number] 21 [Number] Ви також скажіть: Ось твій слуга Яків іде за нами! — оскільки він говорив собі: Зроблю лагідним його обличчя дарами, що йдуть перед ним, а потім побачу його в лице, тож, можливо, прийме й мою особу. 
[Number] 22 [Number] І дари випереджували його особу, — він ту ніч провів у таборі.
[Enter]
[Number] 23 [Number] Устав він тієї ночі, взяв обох жінок, обох рабинь, своїх одинадцятеро дітей і переправив через брід Явок. 
[Number] 24 [Number] І взяв їх, і перевів через струмок, і перепровадив усе, що належало йому. 
[Number] 25 [Number] Тож Яків залишився сам… і якийсь Чоловік боровся з ним до ранку. 
[Number] 26 [Number] Та побачивши, що не здолає його, торкнувся до м’яза його стегна, і затерпнув м’яз стегна Якова, коли Він боровся з ним. 
[Number] 27 [Number] І сказав йому: Відпусти Мене, бо настав світанок. Той же сказав: Не відпущу Тебе, якщо не поблагословиш мене. 
[Number] 28 [Number] А Він запитав його: Яке твоє ім’я? Той відповів: Яків. 
[Number] 29 [Number] Він же відповів йому: Не буде більше ім’я твоє Яків, а Ізраїль буде твоє ім’я, бо ти витримав змагання з Богом і сильний є між людьми. 
[Number] 30 [Number] А Яків, запитуючи, сказав: Назви мені Своє Ім’я. Чого оце питаєш про Моє Ім’я? — промовив Той, і поблагословив його там. 
[Number] 31 [Number] І дав Яків назву тому місцю «Образ Божий». Адже я побачив Бога обличчям в обличчя, — сказав він, — та моя душа спаслася.
[Enter]
[Number] 32 [Number] І засяяло йому сонце, коли проминув Образ Божий. Він кульгав на своє стегно. 
[Number] 33 [Number] Ось чому ізраїльські сини досі не їдять сухожилля, що затерпло, яке міститься в м’язі стегна, бо Він доторкнувся до сухожилля широкої частини стегна Якова — і воно затерпло.