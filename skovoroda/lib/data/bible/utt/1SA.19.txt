
[Number] 1 [Number] І промовив Саул до свого сина Йонатана і до всіх своїх слуг, щоби вбили Давида. А Йонатан, син Саула, дуже любив Давида, 
[Number] 2 [Number] тож Йонатан сповістив Давидові, кажучи: Саул шукає тебе вбити! Отже, стережися завтра вранці, сховайся і сиди захованим, 
[Number] 3 [Number] а я вийду і стану біля мого батька в полі, де ти будеш, заговорю з моїм батьком про тебе й побачу, що буде, і тобі сповіщу.
[Enter]
[Number] 4 [Number] І Йонатан доброзичливо заговорив про Давида зі своїм батьком Саулом, звертаючись до нього: Хай цар не згрішить проти твого раба Давида, бо він не згрішив проти тебе, і його діла дуже добрі; 
[Number] 5 [Number] він поклав свою душу у свою руку і побив филистимця, і Господь зробив велике спасіння, і весь Ізраїль побачив і зрадів. Навіщо ж грішиш проти невинної крові, щоб безпідставно вбити Давида? 
[Number] 6 [Number] І Саул прислухався до голосу Йонатана, і поклявся Саул, кажучи: Живий Господь! Він не помре! 
[Number] 7 [Number] Тож Йонатан покликав Давида і сповістив йому всі ці слова, і привів Йонатан Давида до Саула, і він був перед ним, як учора й третього дня.
[Enter]
[Number] 8 [Number] А війна проти Саула продовжувалася, і Давид укріпився й воював проти филистимців, і вчинив розгром серед них — дуже велику поразку, і вони втекли з-перед його обличчя. 
[Number] 9 [Number] А на Саулі був поганий божий дух, і він залишався бездіяльним у домі, і спис був у його руці, а Давид грав своїми руками. 
[Number] 10 [Number] І Саул намагався уразити Давида списом, та Давид відступився з-перед Саула, і він наніс списом удар у стіну, а Давид ухилився і врятувався. 
[Number] 11 [Number] І сталося тієї ночі, що Саул послав послів у дім Давида, щоб стерегти його, а вранці його вбити. Та Давидові про це сповістила Мелхола, його жінка, кажучи: Якщо ти цієї ночі не врятуєш своєї душі, то завтра будеш убитий! 
[Number] 12 [Number] І Мелхола спускає Давида через вікно, і той біжить, утікає і рятується. 
[Number] 13 [Number] А тим часом Мелхола взяла погребальне і поклала на ліжко, і козячу печінку поклала йому в голови, і покрила все це одягом. 
[Number] 14 [Number] І Саул послав посланців, щоб схопити Давида. А вони кажуть: Він хворий. 
[Number] 15 [Number] І посилає до Давида, кажучи: Принесіть його до мене на ліжку, щоб його вбити! 
[Number] 16 [Number] І прийшли посланці, і ось погребальне на ліжку, і козяча печінка в його головах. 
[Number] 17 [Number] Тоді Саул сказав Мелхолі: Навіщо ти так мене обманула і відіслала мого ворога, і він врятувався? А Мелхола відповіла Саулові: Він сказав: Відішли мене, якщо ж ні, тебе вб’ю!
[Enter]
[Number] 18 [Number] А Давид втік і врятувався. Він приходить до Самуїла в Арматаїм і сповіщає йому все, що йому вчинив Саул. І пішов Давид і Самуїл, і осіли в Наваті в Рамі. 
[Number] 19 [Number] А Саулові сповістили, переказуючи: Ось Давид у Наваті в Рамі! 
[Number] 20 [Number] Тож Саул послав послів, щоб схопити Давида, а ті побачили зібрання пророків, і над ними був головуючим Самуїл. І Божий Дух зійшов на послів Саула, і вони почали пророкувати. 
[Number] 21 [Number] Про це сповістили Саулові, і він послав інших послів, та й вони пророкували. І Саул продовжував посилати — третю групу послів, та пророкували й вони. 
[Number] 22 [Number] І запалав гнівом Саул, пішов і сам до Арматаїма, і приходить аж до Джерела току, що в Сефі. Він запитав: Де Самуїл і Давид? — сказав він. А вони відповіли: Ось у Наваті в Рамі! 
[Number] 23 [Number] І він пішов туди, до Навата в Рамі, і зійшов і на нього Божий Дух, і він ішов, пророкуючи, аж до свого приходу до Навата в Рамі. 
[Number] 24 [Number] І роздягнувся зі свого одягу, і пророкував перед ними, і лежав нагим весь той день і цілу ніч. Через це говорили: Невже і Саул є між пророками?