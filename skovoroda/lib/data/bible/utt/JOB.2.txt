
[Number] 1 [Number] Було ж подібно до того дня, і ангели Божі прийшли, щоб постати перед Господом, а серед них прийшов і диявол. 
[Number] 2 [Number] І Господь запитав диявола: Звідки ти йдеш? Тоді сказав диявол перед Господом: Я прийшов, пройшовши піднебесну і обійшовши всесвіт. 
[Number] 3 [Number] Сказав же Господь: Чи ж ти звернув увагу на Мого раба Йова? Адже немає з усіх, що на землі, такого незлобливого, як він, чоловіка, праведного, невинного, побожного, що віддаляється від усякого зла! Ще має незлобність. Ти ж дарма сказав знищити його маєток. 
[Number] 4 [Number] А диявол у відповідь сказав Господу: Шкіра за шкіру. Те, чим людина володіє, вона дасть у викуп за свою душу. 
[Number] 5 [Number] Ні, але простягнувши Твою руку, доторкнися до його тіла і його костей. Чи ж не поблагословить Тебе в обличчя? 
[Number] 6 [Number] Та Господь сказав дияволові: Ось Я передаю його тобі, тільки збережи його душу!
[Enter]
[Number] 7 [Number] Вийшовши від Господа, диявол уразив Йова страшними гнійними струпами — від голови аж до ніг. 
[Number] 8 [Number] І той узяв черепок, щоб зшкрябувати гній, і сидів на гноїщі за містом.
[Enter]
[Number] 9 [Number] А коли пройшло багато часу, то його жінка промовила до нього: Доки терпітимеш, кажучи: 
[Number] 9a [Number] Ось почекаю час ще недовго, очікуючи надію мого спасіння. 
[Number] 9b [Number] Бо ось із землі знищено пам’ять про тебе, синів і дочок, болі й муки мого лона, які я надаремно боляче переносила. 
[Number] 9c [Number] Ти ж сам сидиш у гної червів, ночуючи на дворі. 
[Number] 9d [Number] А я мандрую і служу з місця на місце, і з дому до дому, очікуючи, коли зайде сонце, щоб я спочила від трудів і болів, які мене тепер охоплюють. 
[Number] 9e [Number] Але скажи якесь слово на Господа і помирай! 
[Number] 10 [Number] Він же, поглянувши на неї, сказав: Ти промовила, як одна з нерозумних жінок. Якщо ми прийняли добро з руки Господа, то хіба не перетерпимо зло? У всьому цьому, що з ним трапилося, Йов нічим не згрішив устами перед Богом.
[Enter]
[Number] 11 [Number] Почувши про все зло, яке найшло на нього, троє його друзів прийшли до нього, — кожний з власної країни: Еліфас, цар теманський, Валдад, тиран савхейський, Софар, цар мінейський, і вони прийшли до нього одностайно, щоб його потішити і відвідати. 
[Number] 12 [Number] Побачивши його здалека, вони не впізнали його і, закричавши гучним голосом, заплакали, роздерши кожний свій одяг і посипавши себе землею. 
[Number] 13 [Number] Сім днів і сім ночей вони сиділи з ним, і ніхто з них не заговорив, бо бачили, що рана страшна і дуже велика.