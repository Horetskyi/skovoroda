
[Number] 1 [Number] І промовляв Господь до Мойсея, кажучи: 
[Number] 2 [Number] Заповідай ізраїльським синам і наказуй їм, говорячи: Будете слідкувати, щоб приносити Мені на свята Мої дари, Мої дарунки, Мої вогняні жертви — як любі пахощі. 
[Number] 3 [Number] І скажеш їм: Ось ці вогняні жертви будете приносити Господу — двох однолітніх ягнят без вади на всепалення, постійно; 
[Number] 4 [Number] одне ягня принесеш вранці, а друге ягня принесеш увечері. 
[Number] 5 [Number] І принесеш у жертву десяту частину ефи питльованого пшеничного борошна, замішаного на четвертині гіна олії. 
[Number] 6 [Number] Це — постійне всепалення, яке звершувалося на Синайській горі, — як любі пахощі для Господа. 
[Number] 7 [Number] А його жертва виливання — четвертина гіна вина на кожне ягня — у святому місці звершуватимеш виливання сікери для Господа. 
[Number] 8 [Number] Друге ягня принесеш увечері — за його жертвою і за його жертвою виливання принесете, як любі пахощі для Господа. 
[Number] 9 [Number] А суботнього дня приведете двох однолітніх ягнят без вади і приготуєте дві десятини питльованого пшеничного борошна, замішаного на олії — на жертву і жертовне виливання. 
[Number] 10 [Number] Це — суботнє всепалення щосуботи, крім постійного всепалення з його жертвою виливання. 
[Number] 11 [Number] І на початку нового місяця принесете Господу всепалення: двох бичків, одного барана, сімох ягнят, — однолітніх, без вади, 
[Number] 12 [Number] три десятини питльованого пшеничного борошна, замішаного на олії, — на одного бичка, і дві десятини пшеничного борошна, замішаного на олії, — на одного барана, 
[Number] 13 [Number] і десятину, — десятину ефи питльованого пшеничного борошна, замішаного на олії, — на одне ягня, як жертву, — любі пахощі, дар Господу. 
[Number] 14 [Number] Їхні жертви виливання будуть: пів-гіна вина — на одного бичка, третина гіна — на одного барана і четвертина гіна вина — на одне ягня. Це всепалення з місяця в місяць, на всі місяці року. 
[Number] 15 [Number] І також одного козла з кіз — у жертву за гріх для Господа, — крім постійного всепалення приноситимуть його і його жертву виливання. 
[Number] 16 [Number] А першого місяця, чотирнадцятого дня місяця, — Пасха Господня. 
[Number] 17 [Number] І п’ятнадцятого дня цього місяця — свято. Сім днів їстимете прісне. 
[Number] 18 [Number] Перший день буде для вас святим скликанням, не робитимете жодної буденної справи. 
[Number] 19 [Number] І принесете всепалення — дари Господу: двох бичків з великої рогатої худоби, одного барана, сім ягнят, — однолітніх, які мають бути у вас без вади. 
[Number] 20 [Number] А їхня хлібна жертва — питльоване пшеничне борошно, замішане на олії; принесете три десятини ефи на одного бичка та дві десятини — на одного барана, 
[Number] 21 [Number] і десятину, — десятину ефи на кожне ягня, — для семи ягнят. 
[Number] 22 [Number] І одного козла з кіз у жертву за гріх, щоби звершити викуплення за вас; 
[Number] 23 [Number] це — крім того, що приноситься завжди, ранкового всепалення, яке є постійним всепаленням. 
[Number] 24 [Number] Так будете робити щодня, упродовж семи днів: жертовний дар, вогняну жертву, як любі пахощі для Господа. Крім постійного всепалення принесеш і його жертву виливання. 
[Number] 25 [Number] А восьмого дня буде у вас святе скликання; не будете робити в цей день жодної буденної справи. 
[Number] 26 [Number] І в день нових колосків, коли приносите Господу нову жертву свята тижнів, буде у вас святе скликання: не чинитимете жодної буденної справи. 
[Number] 27 [Number] Принесете всепалення як любі пахощі для Господа: двох бичків з великої рогатої худоби, одного барана, сім ягнят, — однолітніх, без вади. 
[Number] 28 [Number] А їхня хлібна жертва — питльоване пшеничне борошно, замішане на олії; три десятини ефи — на одного бичка, дві десятини — на одного барана, 
[Number] 29 [Number] і десятину, — десятину ефи на кожне ягня, — для семи ягнят, 
[Number] 30 [Number] а також одного козла з кіз у жертву за гріх, щоби звершити викуплення за вас. 
[Number] 31 [Number] Це — крім того всепалення, яке приноситься завжди. І принесете Мені їхні жертви та їхні жертви виливання. Вони будуть у вас без вади.