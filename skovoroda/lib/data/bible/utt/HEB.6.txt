
[Number] 1 [Number]  Тому, залишивши початки Христового вчення, скеруймо себе до досконалості, щоби знову не покладати основу: покаяння від мертвих діл та віри в Бога,
[Enter]
[Number] 2 [Number]  науки про хрещення, про покладання рук, про воскресіння мертвих і вічний суд.
[Enter]
[Number] 3 [Number]  І це зробимо, якщо Бог дозволить.
[Enter]
[Number] 4 [Number]  Адже неможливо, щоб ті, які раз були просвічені й скуштували небесного дару, стали співучасниками Святого Духа,
[Enter]
[Number] 5 [Number]  скуштували доброту Божого Слова, силу майбутнього віку,
[Enter]
[Number] 6 [Number]  і відпали, аби знову обновлятися для покаяння, повторно розпинаючи в собі та зневажаючи Божого Сина!
[Enter]
[Number] 7 [Number]  Бо земля, що напилася дощу, який її часто зрошує, і родить корисну зелень тим, котрі її обробляють, — одержує благословення від Бога.
[Enter]
[Number] 8 [Number]  А та, що зростила терня і бур’ян, — не потрібна і близька до прокляття; її кінець — спалення.
[Enter]
[Number] 9 [Number]  Улюблені, хоча ми так і говоримо, але ми впевнені, що з вами справи кращі й що ви тримаєтеся спасіння.
[Enter]
[Number] 10 [Number]  Адже Бог не є несправедливий, щоби забути ваше діло і [працю] любові, яку ви виявили Його Імені, послуживши і продовжуючи служити святим.
[Enter]
[Enter]
[Number] 11 [Number]  Тож бажаємо, щоб кожний з вас аж до кінця виявляв ту саму дбайливість для повної певності надії,
[Enter]
[Number] 12 [Number]  аби ви не розлінилися, а наслідували тих, які вірою і терпінням успадковують обітниці.
[Enter]
[Number] 13 [Number]  Коли Бог давав обітницю Авраамові, не маючи ким більшим поклястися, поклявся Собою,
[Enter]
[Number] 14 [Number]  кажучи: Я поблагословлю тебе вельми і дуже розмножу!
[Enter]
[Number] 15 [Number]  Тож, будучи довготерпеливим, він одержав обітницю.
[Enter]
[Number] 16 [Number]  Люди клянуться вищим, адже клятва для підтвердження кладе край усякої їхньої незгоди.
[Enter]
[Number] 17 [Number]  Тим більше Бог, бажаючи показати спадкоємцям обітниці незмінність Своєї волі, дав клятву,
[Enter]
[Number] 18 [Number]  щоби через ті дві незмінні речі, в яких неможливо, аби Бог сказав неправду, ухопившись за надію, що перед нами, ми, котрі знайшли захист, мали велику втіху.
[Enter]
[Number] 19 [Number]  Вона, немов якір для душі, міцний і надійний, що входить усередину, за внутрішню завісу,
[Enter]
[Number] 20 [Number]  куди, як предтеча, увійшов задля нас Ісус, ставши навіки Первосвящеником за чином Мелхиседека.