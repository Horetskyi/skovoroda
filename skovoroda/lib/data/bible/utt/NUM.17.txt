
[Number] 1 [Number] І промовив Господь до Мойсея 
[Number] 2 [Number] і до Елеазара, сина Аарона-священика: Зберіть мідні кадильниці з-поміж спалених, а цей чужий вогонь розсипте там, бо освятилися 
[Number] 3 [Number] кадильниці цих грішників ціною їхніх душ. І зробіть з них ковані пластинки для покриття жертовника, адже їх приносили перед Господа, тож вони освятилися і стали знаком для ізраїльських синів. 
[Number] 4 [Number] І Елеазар, син Аарона-священика, взяв мідні кадильниці, які поприносили ті, хто згорів, і вони настелили їх на покриття жертовника, — 
[Number] 5 [Number] на згадку ізраїльським синам, щоб хтось сторонній, який не є нащадком Аарона, не підходив, щоб класти ладан перед Господом, аби не сталося з ним так, як з Коре і його бунтівною громадою, — як і сказав Господь через посередництво Мойсея. 
[Number] 6 [Number] А наступного дня ізраїльські сини нарікали на Мойсея та Аарона, кажучи: Ви вигубили Господній народ! 
[Number] 7 [Number] І сталося, коли громада зійшлася разом проти Мойсея і Аарона, і накинулася на намет свідчення, — аж ось його покрила хмара, і з’явилася Господня слава. 
[Number] 8 [Number] Мойсей та Аарон вийшли на передню сторону намету свідчення. 
[Number] 9 [Number] І Господь заговорив до Мойсея і Аарона, кажучи: 
[Number] 10 [Number] Відділіться від цієї громади, і Я вигублю їх враз! І вони впали на свої обличчя. 
[Number] 11 [Number] І Мойсей сказав Ааронові: Візьми кадильницю, поклади в неї вогню з жертовника і насип на нього ладану, і неси швидко в табір, і помолися за них! Бо вийшов з-перед Господа гнів, щоб почати знищувати народ. 
[Number] 12 [Number] І взяв Аарон, як і сказав йому Мойсей, та побіг до табору. А вже почалося вигублення народу. Тож він насипав ладану і помолився за народ. 
[Number] 13 [Number] Він став між мертвими та живими — і пагуба припинилася. 
[Number] 14 [Number] А тих, хто помер під час пагуби, було чотирнадцять тисяч сімсот, не рахуючи тих, які померли через Коре. 
[Number] 15 [Number] Тож Аарон повернувся до Мойсея, до входу в намет свідчення, — пагуба припинилася. 
[Number] 16 [Number] І промовив Господь до Мойсея, кажучи: 
[Number] 17 [Number] Звернися до ізраїльських синів, і візьми в них посохи, — посох з кожного роду по батьківській лінії; від усіх їхніх старійшин — за їхніми родами по батьківській лінії — дванадцять посохів; ти напиши ім’я кожного з них на його пососі. 
[Number] 18 [Number] А ім’я Аарона напиши на пососі Левія, бо є лише один посох, його і дадуть згідно з племенем по їхній батьківській лінії. 
[Number] 19 [Number] І покладеш їх в наметі свідчення, перед Свідченням, — там, де Я дам тобі Себе пізнати. 
[Number] 20 [Number] І станеться так, що в чоловіка, якого Я виберу, розквітне посох. Тож Я усуну з-перед Себе нарікання ізраїльських синів, яким вони нарікають на вас. 
[Number] 21 [Number] Тож Мойсей звернувся до ізраїльських синів, і всі їхні старійшини віддали йому свої посохи, — по одному посоху від кожного старійшини — за кількістю старійшин згідно з їхніми родами по батьківській лінії: дванадцять посохів, і посох Аарона був між їхніми посохами. 
[Number] 22 [Number] І Мойсей поклав посохи перед Господом у наметі свідчення. 
[Number] 23 [Number] А наступного дня сталося таке: Мойсей і Аарон увійшли в намет свідчення, — аж ось розквіт посох Аарона з дому Левія! Він пустив пагінці й зацвів квітами й уродив горіхи. 
[Number] 24 [Number] Мойсей же виніс усі посохи від Господньої присутності до всіх ізраїльських синів; вони роздивилися, і кожний узяв свій посох. 
[Number] 25 [Number] І сказав Господь до Мойсея: Поклади посох Аарона перед Свідченням, нехай зберігається він як знак для бунтівних синів. І хай припинять свої нарікання на Мене, — тоді не помруть! 
[Number] 26 [Number] І Мойсей з Аароном зробили так, як заповів Господь Мойсеєві, — так вони і зробили. 
[Number] 27 [Number] І промовили ізраїльські сини до Мойсея, кажучи: Ось ми повністю гинемо, пропадаємо, ми зовсім винищені. 
[Number] 28 [Number] Кожний, хто тільки доторкається до Господнього намету, гине. Невже ми зовсім вимремо?