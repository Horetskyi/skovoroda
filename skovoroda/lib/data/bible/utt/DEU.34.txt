
[Number] 1 [Number] Тоді Мойсей піднявся з моавського Аравоту на гору Навав, на вершину Фасґи, що напроти Єрихона, і Господь показав йому всю землю Ґалаад аж до Дана, 
[Number] 2 [Number] усю землю Нефталима, усю землю Ефраїма та Манасії, усю землю Юди аж до далекого моря, 
[Number] 3 [Number] пустелю та околиці Єрихона, міста пальм, аж до Сиґора. 
[Number] 4 [Number] І Господь сказав Мойсеєві: Ось земля, про яку Я поклявся Авраамові, Ісаакові та Якову, кажучи: Я дам її вашим нащадкам. Ось Я показав її твоїм очам, та ти туди не ввійдеш. 
[Number] 5 [Number] І Мойсей, Господній слуга, помер там, у Моавській землі, згідно з Господнім словом. 
[Number] 6 [Number] Його поховали в Ґаї, у Моавській землі, поблизу дому Фоґора, і ніхто не знає, де його могила, аж до цього дня. 
[Number] 7 [Number] Мойсеєві було сто двадцять років, коли він помер; його очі не потемніли і не знищилися. 
[Number] 8 [Number] Ізраїльські сини оплакували Мойсея в моавському Аравоті над Йорданом, біля Єрихона, тридцять днів, і дні скорботного оплакування Мойсея закінчилися. 
[Number] 9 [Number] А Ісус, син Навина, сповнився духом мудрості, бо Мойсей поклав на нього свої руки. Й Ізраїльські сини слухались його і чинили так, як Господь заповів Мойсеєві. 
[Number] 10 [Number] Та в Ізраїлі більше не з’являлося такого пророка як Мойсей, якого Господь знав обличчя в обличчя, — 
[Number] 11 [Number] з усіма тими знаменнями та чудесами, які Господь послав його здійснити в Єгипетській землі фараонові, його слугам та всій його землі, 
[Number] 12 [Number] і тими величними чудесами та могутньою рукою, що Мойсей здійснив перед усім Ізраїлем.