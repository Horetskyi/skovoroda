
[Number] 1 [Number] І сталося, що на чотирнадцятий рік царювання Езекії прийшов Сеннахирім, цар ассирійців, на укріплені міста Юдеї і захопив їх. 
[Number] 2 [Number] І цар ассирійців послав Рапсака з Лахіса до Єрусалима, до царя Езекії, з великою армією, і став біля водогону горішньої купелі на дорозі поля білильників. 
[Number] 3 [Number] І до нього вийшли Еліяким, син Хелкія, економ, писар Сомна і Йоах, син Асафа, літописець.
[Enter]
[Number] 4 [Number] І сказав їм Рапсак: Скажіть Езекії: Так говорить великий цар, цар ассирійців: На що ти поклав надію? 
[Number] 5 [Number] Чи на раду, чи війна відбувається словами губ? А тепер на що ти понадіявся, що ти мені не підкоряєшся? 
[Number] 6 [Number] Ось ти поклав надію на цю зламану палицю з тростини, на Єгипет. Хто лишень на неї обіпреться, вона ввійде йому в руку. Таким є фараон, цар Єгипту, і всі, хто на нього надіявся. 
[Number] 7 [Number] Якщо ж кажете: Ми надіялися на нашого Господа Бога, 
[Number] 8 [Number] тепер пристаньте до мого володаря, царя ассирійців, і дам вам дві тисячі коней, якщо зможете на них дати вершників. 
[Number] 9 [Number] І як зможете повернутися до обличчя одного володаря? Рабами є ті, які надіялися на єгиптян, на коня і вершника. 
[Number] 10 [Number] І тепер, хіба не без відома Господа ми пішли проти цієї країни, щоб воювати з нею?
[Enter]
[Number] 11 [Number] І сказав йому Еліяким, Сомна і Йоах: Говори до твоїх рабів по-сирійськи, бо ми розуміємо, і не говори до нас по-єврейськи. Навіщо ти промовляєш до вух людей, які на мурах?
[Enter]
[Number] 12 [Number] І сказав їм Рапсак: Хіба до вашого володаря чи до вас послав ме��е мій володар сказати ці слова? Хіба не до людей, які перебувають на мурі, щоб їли кал і пили сечу разом з вами? 
[Number] 13 [Number] І Рапсак піднявся, і закричав сильним голосом по-єврейськи, гукаючи: Послухайте слова великого царя, царя ассирійців: 
[Number] 14 [Number] Так говорить цар: Хай вас не обманює Езекія словами, які не зможуть вас визволити! 
[Number] 15 [Number] І хай вам Езекія не говорить: Бог вас визволить, і не віддасть це місто в руки царя ассирійців! 
[Number] 16 [Number] Не слухайтеся Езекії! Так говорить цар ассирійців: Якщо хочете бути благословенними, вийдіть до мене, і кожний їстиме свій виноград та смоківниці, і питиме воду зі своєї криниці, 
[Number] 17 [Number] аж доки не прийду і не заберу вас у землю, що як ваша земля, земля пшениці, вина, хліба і виноградників. 
[Number] 18 [Number] Хай Езекія не обдурить вас, кажучи: Ваш Бог визволить вас! Хіба врятували боги народів кожний свою країну з рук царя ассирійців? 
[Number] 19 [Number] Де є Бог Емату та Арфаду? І де Бог міста Сепфарім? Чи змогли вони спасти Самарію з моєї руки? 
[Number] 20 [Number] Хто з богів усіх цих народів визволив свою землю з моєї руки? Невже Бог визволить Єрусалим з моєї руки?
[Enter]
[Number] 21 [Number] І вони замовкли, і ніхто не відповів йому ані слова через наказ царя нічого не відповідати. 
[Number] 22 [Number] І Еліякім, син Хелкії, економ і Сомна, військовий писар, і Йоах, син Асафа, літописець, увійшли до Езекії з роздертим одягом і сповістили йому слова Рапсака.