
[Number] 1 [Number] А на землі постав голод, не той голод, що був раніше, за часів Авраама. Тож пішов Ісаак до Авімелеха, царя филистимців, до Ґерар. 
[Number] 2 [Number] З’явився ж йому Господь і сказав: Не йди до Єгипту, а оселися в землі, про яку тобі скажу. 
[Number] 3 [Number] Живи на тій землі, і Я буду з тобою, і поблагословлю тебе, оскільки тобі й твоїм нащадкам дам усю цю землю, — Я виконаю Свою клятву, яку дав Авраамові, твоєму батькові: 
[Number] 4 [Number] розмножу твоїх нащадків, як зорі на небі, і дам твоїм нащадкам усю цю землю, й у твоїх нащадках будуть благословенні всі народи землі, 
[Number] 5 [Number] бо твій батько Авраам послухав Мого голосу і зберіг Мої веління, Мої заповіді, Мої постанови і Мої закони. 
[Number] 6 [Number] Тож Ісаак поселився в Ґерарах.
[Enter]
[Number] 7 [Number] А місцеві чоловіки запитали про його дружину Ревеку. Він же сказав: Вона — моя сестра, — бо побоявся сказати: Вона моя жінка, аби часом не вбили його місцеві чоловіки через Ревеку, оскільки була гарна вродою. 
[Number] 8 [Number] Перебував він там довгий час. Авімелех же, цар Ґерар, зазирнувши через вікно, побачив, що Ісаак забавляється зі своєю дружиною Ревекою. 
[Number] 9 [Number] Тож покликав Авімелех Ісаака і сказав йому: Але ж вона твоя дружина! Навіщо ти сказав: Вона — моя сестра? А Ісаак відповів йому: Тому що я сказавсобі: аби мені не загинути через неї. 
[Number] 10 [Number] Авімелех же сказав йому: Що ж це ти нам учинив? Мало що не спав хтось з мого роду з твоєю дружиною — і довів би ти нас до переступу. 
[Number] 11 [Number] Тож Авімелех наказав усьому своєму народові, кажучи: Кожний, хто доторкнеться до цього чоловіка чи до його дружини, буде підданий карі смерті.
[Enter]
[Number] 12 [Number] У тому краю Ісаак засіяв поле, і одержав того ж року стократний врожай ячменю, оскільки поблагословив його Господь. 
[Number] 13 [Number] І він став славним чоловіком, і мав успіх. Він ставав усе багатшим, доки не став дуже великим. 
[Number] 14 [Number] Були в нього отара овець, стадо волів і багато робітників. Та позаздрили йому филистимці — 
[Number] 15 [Number] і всі криниці, котрі викопали раби його батька за життя його батька, — засипали їх филистимці й заповнили їх землею. 
[Number] 16 [Number] Тож Авімелех сказав Ісаакові: Йди від нас, бо ти став значно сильнішим за нас. 
[Number] 17 [Number] Тож Ісаак відійшов звідти і поселився в ґерарській долині, де і замешкав. 
[Number] 18 [Number] І знову повідкопував Ісаак криниці для води, які викопали раби Авраама, його батька, і які позасипали филистимці після смерті його батька Авраама; і він дав їм ті назви, якими їх назвав його батько. 
[Number] 19 [Number] Коли раби Ісаака копали в ґерарській долині, то знайшли там криницю живої води. 
[Number] 20 [Number] А ґерарські пастухи розпочали бійку з пастухами Ісаака, кажучи, що вода є їхня, тож він назвав криницю «Кривда», тому що скривдили його. 
[Number] 21 [Number] Відійшовши звідтіля, викопав іншу криницю; та виникла суперечка і через неї. Тож дав їй назву «Ворожнеча». 
[Number] 22 [Number] Вийшовши звідти, викопав ще одну криницю — і вже не воювали за неї; і дав їй назву «Широчінь», кажучи: Бо сьогодні поширив нас Господь і розмножив нас на землі.
[Enter]
[Number] 23 [Number] Звідти він підійшов до Криниці клятви. 
[Number] 24 [Number] І з’явився йому Господь тієї ночі, і сказав: Я — Бог твого батька Авраама; не бійся, бо Я з тобою, і поблагословив тебе, і розмножу твоїх нащадків задля твого батька Авраама. 
[Number] 25 [Number] І збудував там жертовник, і прикликав Ім’я Господнє, і встановив там свій намет. А раби Ісаака викопали там криницю. 
[Number] 26 [Number] Якось прийшов до нього з Ґерар Авімелех, Охозат, його приятель, і Фіхол, полководець його війська. 
[Number] 27 [Number] А Ісаак сказав їм: Чого прийшли ви до мене? Адже Ви зненавиділи мене і випроводили мене геть від себе. 
[Number] 28 [Number] Ті сказали: Ми справді помітили, що Господь був із тобою, тож ми сказали: Нехай буде клятва між нами й тобою, і укладемо з тобою завіт, 
[Number] 29 [Number] щоб ти не вчинив нам зла, оскільки ми не зненавиділи тебе, а ставилися до тебе добре і відіслали тебе з миром. А тепер ти благословенний Господом. 
[Number] 30 [Number] І той гостинно прийняв їх; вони поїли і попили. 
[Number] 31 [Number] А вставши вранці, дали клятву один одному, і Ісаак випроводив їх, і вони відійшли від нього безпечні. 
[Number] 32 [Number] Сталося того дня — прийшли раби Ісаака, сповістили йому про викопану криницю і сказали: Не знайшли ми води. 
[Number] 33 [Number] І назвав її «Клятвою». Тому те місто має назву Криниця клятви аж до сьогодні. 
[Number] 34 [Number] А Ісав мав сорок років і взяв за дружину Юдіну — дочку Веіра, хета, і Васемату — дочку Елона, евейця. 
[Number] 35 [Number] І заздрили вони Ісаакові й Ревеці.