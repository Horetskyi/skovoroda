
[Number] 1 [Number] А Ізраїль осів у Саттімі. І народ почав чинити розпусту з дочками Моава. 
[Number] 2 [Number] Вони покликали їх до жертв своїх ідолів, і народ їв їхні жертви, і поклонявся їхнім ідолам, — 
[Number] 3 [Number] Ізраїль посвятився Веелфеґорові. Тож Господь запалав гнівом на Ізраїля. 
[Number] 4 [Number] І Господь сказав Мойсеєві: Візьми проводирів народу, і подай приклад з них задля Господа перед сонцем — і гнів обурення Господа відвернеться від Ізраїля. 
[Number] 5 [Number] Тож Мойсей сказав ізраїльським племенам: Кожен нехай вб’є свого члена сім’ї, який посвятився Веелфеґорові! 
[Number] 6 [Number] Аж ось прийшов чоловік з ізраїльських синів і привів свого брата до мідійки — перед Мойсеєм і перед усією громадою ізраїльських синів, — вони ж плакали біля входу в намет свідчення. 
[Number] 7 [Number] А Фінеес, син Елеазара, сина Аарона-священика, побачивши це, піднявся з-посеред громади і, узявши у свою руку короткого списа, 
[Number] 8 [Number] увійшов за чоловіком-ізраїльтянином усередину і проколов обох, чоловіка-ізраїльтянина і жінку — через її нутро. І пошесть серед ізраїльських синів припинилася. 
[Number] 9 [Number] А тих, хто помер від пошесті, було двадцять чотири тисячі. 
[Number] 10 [Number] Тоді Господь промовив до Мойсея, кажучи: 
[Number] 11 [Number] Фінеес, син Елеазара, сина Аарона-священика, зупинив Мій гнів на ізраїльських синів, коли Я дійсно виявив ревнощі до них, і Я у Своїх ревнощах повністю не вигубив ізраїльських синів. 
[Number] 12 [Number] Таким чином скажи: Ось Я даю йому завіт миру! 
[Number] 13 [Number] І буде для нього і для його нащадків після нього завіт вічного священства — за те, що виявив ревність за свого Бога і звершив викуплення за ізраїльських синів! 
[Number] 14 [Number] А ім’я ураженого чоловіка-ізраїльтянина, який був убитий разом з мідійкою, — Замврі, син Сали, князь з родини по батьківській лінії тих, які від Симеона. 
[Number] 15 [Number] А ім’я вбитої жінки-мідійки, дочки Сура, князя оммотського племені — Хасві, він — з родини по батьківській лінії тих, які від Мадіана. 
[Number] 16 [Number] І промовив Господь до Мойсея, проголошуючи: Повідом ізраїльським синам, наказуючи: 
[Number] 17 [Number] Ворогуйте з мадіанітянами і розгроміть їх! 
[Number] 18 [Number] Бо вони підступно виявляють ворожість до вас, так як підступно чинили з вами через Фоґора і через Хасві — дочку мадіямського вождя, свою сестру, яка була вбита в день пошесті через Фоґора.