
[Number] 1 [Number] У священиків-левітів, у цілого племені Левія, не буде частки чи спадщини разом з Ізраїлем. Їхня спадщина — Господні приношення, — вони житимуть з них. 
[Number] 2 [Number] Спадщини ж серед його братів у нього не буде. Його спадщина — Сам Господь, як Він і сказав йому. 
[Number] 3 [Number] Ось присуд священиків, — те, що належить їм від народу, від тих, хто приносить жертви, — чи то теля, чи то вівцю: лопатку, щелепи та шлунок вони повинні віддати священикові. 
[Number] 4 [Number] Також даси йому первоплоди збіжжя, вина й олії та первістки стриження овець. 
[Number] 5 [Number] Адже Господь обрав його з усіх твоїх племен, щоб він стояв перед Господом, твоїм Богом, священнодіяв та благословляв Його Іменем — він та його сини, по всі дні. 
[Number] 6 [Number] А якщо якийсь левіт, як його душа забажає, прийде з одного з ваших міст з усіх земель ізраїльських синів, де він проживає, на місце, яке обере Господь, 
[Number] 7 [Number] то нехай він священнодіє Іменем Господа, свого Бога, як і всі його брати левіти, які стоять там перед Господом. 
[Number] 8 [Number] Нехай він харчується виділеною часткою, окрім отриманого з продажу батьківського майна. 
[Number] 9 [Number] Коли ти ввійдеш у землю, яку Господь, твій Бог, дає тобі, не вчись чинити гидоти, які чинять ті народи. 
[Number] 10 [Number] Хай серед тебе не буде знайдено такого, хто очищає свого сина чи свою дочку вогнем, хто ворожить ворожіння, хто чарує, хто віщує, чаклуна, 
[Number] 11 [Number] хто заклинає заклинання, черевомовця, хто гадає, хто викликає мертвих. 
[Number] 12 [Number] Адже кожний, хто чинить ці речі, огидний для Господа, твого Бога. Через ці гидоти Господь, твій Бог, вигубить їх перед твоїм обличчям. 
[Number] 13 [Number] Будь досконалим перед Господом, своїм Богом! 
[Number] 14 [Number] Адже народи, які ти захоплюєш, слухаються чарувань та ворожінь, а тобі Господь, твій Бог, дав не це! 
[Number] 15 [Number] Господь, твій Бог, поставить тобі Пророка з твоїх братів, як мене, — Його слухайтесь. 
[Number] 16 [Number] Саме так, як ти просив у Господа, свого Бога, на Хориві, у день зібрання, кажучи: Хай ми більше не чуємо голосу Господа, нашого Бога, і більше не бачимо цього великого вогню, щоб ми не померли! 
[Number] 17 [Number] І Господь сказав мені: Усе, що вони сказали, — правильно. 
[Number] 18 [Number] Я поставлю їм Пророка з їхніх братів, як тебе. Я вкладу Моє слово в Його вуста, і Він говоритиме їм, як Я Йому велітиму. 
[Number] 19 [Number] А людину, яка не послухається Його слів, — того, що пророк скаже від Мого Імені, — Я покараю. 
[Number] 20 [Number] А пророк, який безбожно наважиться говорити від Мого Імені слово, яке Я не велів говорити, чи який говоритиме від імені інших богів, — такий пророк нехай помре. 
[Number] 21 [Number] Якщо ж ти скажеш у своєму серці: Як нам упізнати слово, яке Господь не говорив? — 
[Number] 22 [Number] то якщо пророк скаже щось від Імені Господа, і те слово не здійсниться і не збудеться, — то це є слово, якого Господь не говорив: це безбожно сказав той пророк, — не майте до нього пощади.