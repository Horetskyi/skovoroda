
[Number] 1 [Number] Мудрість вихвалятиме свою душу і похвалиться посеред свого народу. 
[Number] 2 [Number] У зборі Всевишнього відкриє свої уста і похвалиться перед Його силою: 
[Number] 3 [Number] Я вийшла від уст Всевишнього і покрила землю, як імла. 
[Number] 4 [Number] Я поселилася на висотах, і мій престол — у стовпі хмари. 
[Number] 5 [Number] Я сама обійшла круг неба, і я блукала в глибині безодні. 
[Number] 6 [Number] Я була у хвилях моря, у всій землі, на кожному народі та людях. 
[Number] 7 [Number] Після цього всього я відшукала спочинок і поселюся в його спадку. 
[Number] 8 [Number] Тоді мені заповів Творець усього, і Той, Хто мене створив, дав спочити моєму шатрові й сказав: Поселися в роду Якова та отримай спадок в Ізраїлі. 
[Number] 9 [Number] Перед віком від початку Він мене створив, і аж до віку не пропаду. 
[Number] 10 [Number] Я служила перед Ним у святому шатрі, і так я скріпилася в Сіоні. 
[Number] 11 [Number] Так само в улюбленому місті Він дав мені спочинок, і моя влада — в Єрусалимі. 
[Number] 12 [Number] І я закоренилася в прославленому народі, мій спадок — в Господній частці. 
[Number] 13 [Number] Як кедр я піднялася в Лівані, як кипарис в горах Аермона. 
[Number] 14 [Number] Як пальма я піднялася в Енґадах і як саджанці рози в Єрихоні, як гарне оливкове дерево на рівнині, і я піднялася як дерево. 
[Number] 15 [Number] Як цинамон і пахучий дрік, і як добірна смирна я видала запашність, як ароматна смола, онікс і миро, — наче подих ладану в шатрі. 
[Number] 16 [Number] Я простягнула мої галузки, як дуб, а мої галузки — галузки слави та милості. 
[Number] 17 [Number] Я виростила милість, як виноградник, і мій цвіт — плід слави і багатства. 
[Number] 18 [Number] Я — матір доброї любові, страху, пізнання і побожності надії, даю ж усім моїм дітям вічні дари, тим, на кого Він вказав. 
[Number] 19 [Number] Прийдіть до мене, ви, що мене жадаєте, і насититеся моїми плодами. 
[Number] 20 [Number] Бо моя пам’ять солодша за мед, і мій спадок понад вощину з медом. 
[Number] 21 [Number] Хто мене їсть, ще зголодніє, і хто мене п’є, ще матиме спрагу. 
[Number] 22 [Number] Хто мене слухає, не засоромиться, і хто працює, у мені не згрішить.
[Enter]
[Number] 23 [Number] Це все — книга завіту Бога Всевишнього, закон, який нам заповів Мойсей, спадок зборам Якова. 
[Number] 24 [Number] Не витрачайте сили в Господі, а пристаньте до Нього, щоб Він вас скріпив. Господь Вседержитель є одинокий Бог, і немає ще спасителя, за винятком Нього. 
[Number] 25 [Number] Що наповняє мудрістю, як Фісон і як Тигр у дні нових плодів, 
[Number] 26 [Number] що наповняє розум, як Євфрат і як Йордан у дні жнив, 
[Number] 27 [Number] який видає настанови, як світло, як Ґіон у дні збирання винограду. 
[Number] 28 [Number] Перший не закінчив її пізнавати, так і останній її не дослідив. 
[Number] 29 [Number] Адже її роздумування наповнилося більше, ніж море, а її рада — більше, ніж велика безодня.
[Enter]
[Number] 30 [Number] І я вийшла, як копанка з ріки і як носій води до раю. 
[Number] 31 [Number] Я сказала: Напою мій сад і напою мій город. І ось, мені копанка стала рікою, а моя ріка стала морем. 
[Number] 32 [Number] Ще просвічу, як ранок напоумлення, і явним їх зроблю аж до далекої віддалі. 
[Number] 33 [Number] Ще проллю навчання, як пророцтво, і залишу його на вічні роди. 
[Number] 34 [Number] Бачите, що не для себе однієї я трудилася, але для всіх, що її шукають.