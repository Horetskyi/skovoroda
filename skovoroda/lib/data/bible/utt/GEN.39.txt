
[Number] 1 [Number] А Йосифа привели до Єгипту. І купив його з рук ізмаїльців, які привели його туди, Петефрій — євнух фараона, начальник охорони, чоловік-єгиптянин. 
[Number] 2 [Number] Та Господь був з Йосифом. Він був людиною здібною і перебув��в у домі біля пана-єгиптянина. 
[Number] 3 [Number] Його пан знав, що Господь з ним, і що б він не робив, — Господь виводить на добре. 
[Number] 4 [Number] І знайшов Йосиф ласку у свого пана, бо догоджав йому, і той настановив його над своїм домом, і все, що мав, він віддав у руки Йосифа.
[Enter]
[Number] 5 [Number] Сталося ж після того, як поставив його над своїм домом, і над усім, що було в нього, — поблагословив Господь дім єгиптянина задля Йосифа, і Господнє благословення було на всьому його маєтку, у домі та на полі. 
[Number] 6 [Number] І все, що належало йому, він передав у руки Йосифа й нічого не знав про своє, хіба що про хліб, який сам їв. А Йосиф був гарної будови і дуже вродливий з обличчя. 
[Number] 7 [Number] І сталося після цих подій, що дружина його пана кинула свій погляд на Йосифа і сказала: Переспи зі мною. 
[Number] 8 [Number] Він же не захотів і сказав дружині свого пана: Якщо мій пан завдяки мені про ніщо у своєму домі не знає, а все, що належить йому, передав у мої руки, 
[Number] 9 [Number] і в цьому домі немає більшого від мене, і не заборонено мені нічого, крім тебе, бо ти — його дружина, — то як зроблю цей поганий учинок і згрішу перед Богом? 
[Number] 10 [Number] І хоч вона день у день говорила Йосифові, щоб лягти з нею і щоби зійтися з нею, та він її не слухав.
[Enter]
[Number] 11 [Number] Сталося ж, що одного з таких днів Йосиф увійшов до будинку виконувати свої справи, а всередині не було нікого з прислуги, 
[Number] 12 [Number] вона схопила його за одяг, наполягаючи: Ляж зі мною! Та він утік, залишивши одяг у її руках, і вибіг надвір. 
[Number] 13 [Number] І сталося: коли вона побачила, що він залишив свій одяг у її руках і втік, і вибіг надвір, 
[Number] 14 [Number] то покликала тих, які були в домі, і сказала їм, стверджуючи: Дивіться, привів нам раба-єврея, щоб насміхався з нас! Він увійшов до мене, кажучи: Переспи зі мною, — та я закричала гучним голосом. 
[Number] 15 [Number] Коли ж він почув, що я зняла галас і закричала, то залишив свій одяг у мене, утік і вибіг надвір. 
[Number] 16 [Number] Вона залишила одяг при собі, доки не прийшов пан до свого дому. 
[Number] 17 [Number] До нього вона заговорила цими ж словами, кажучи: Увійшов до мене раб-єврей, якого ти привів до нас, аби поглузувати з мене, і сказав мені: Пересплю з тобою. 
[Number] 18 [Number] А коли він почув, що я зняла галас і закричала, то залишив свій одяг у мене, утік і вибіг надвір. 
[Number] 19 [Number] Сталося ж: коли його пан почув слова своєї дружини, які сказала йому, промовляючи: Так учинив мені твій раб, — то запалав гнівом.
[Enter]
[Number] 20 [Number] І володар, взявши Йосифа, кинув його до в’язниці — до того місця, де в тій в’язниці тримали в’язнів царя. 
[Number] 21 [Number] Та Господь був з Йосифом і злив на нього милість, і дарував йому ласку перед начальником в’язниці; 
[Number] 22 [Number] і начальник в’язниці передав в’язницю та всіх ув’язнених, які були у в’язниці, і все, що там відбувалося, — в руки Йосифа. 
[Number] 23 [Number] Начальник в’язниці не вникав у жодну справу, оскільки все було в руках Йосифа, бо Господь був з ним, і все, що він чинив, Господь добре скеровував його руками.