
[Number] 1 [Number]  Павло, апостол не від людей, не через людину, але через Ісуса Христа і Бога Отця, Який воскресив Його з мертвих,
[Enter]
[Number] 2 [Number] та всі брати, що зі мною, — до галатійських Церков:
[Enter]
[Number] 3 [Number]  благодать і мир вам від нашого Бога Отця і від Господа Ісуса Христа,
[Enter]
[Number] 4 [Number]  Який віддав Самого Себе за наші гріхи, щоб визволити нас від теперішнього лукавого віку, за волею Бога і нашого Отця,
[Enter]
[Number] 5 [Number]  Якому слава навіки-віків. Амінь.
[Enter]
[Enter]
[Number] 6 [Number]  Дивуюся, що ви так швидко залишаєте Того, Хто покликав вас благодаттю Христа, і переходите до іншого євангелія.
[Enter]
[Number] 7 [Number]  Втім, воно не інше, але є деякі, котрі бентежать вас і хочуть змінити Євангеліє Христа.
[Enter]
[Number] 8 [Number]  Але якби й ми чи сам ангел з неба благовістили вам щось інше, ніж те, що ми вам благовістили, — нехай буде відлучений!
[Enter]
[Number] 9 [Number]  Як ми раніше говорили, я і тепер знову кажу: коли вам хто благовістить щось інше, ніж те, що ви прийняли, — нехай буде відлучений!
[Enter]
[Number] 10 [Number]  Хіба тепер я покладаюся на людей, чи на Бога? Хіба я намагаюся догодити людям? Якби я і досі догоджав людям, то не був би рабом Христа.
[Enter]
[Number] 11 [Number]  Повідомляю вам, брати, що Євангеліє, яке я вам звістив, не від людей.
[Enter]
[Number] 12 [Number]  Адже я не прийняв його і не навчився від людини, але — через об’явлення Ісуса Христа.
[Enter]
[Enter]
[Number] 13 [Number]  Ви чули про моє життя колись у юдействі, що я несамовито переслідував Божу Церкву та руйнував її;
[Enter]
[Number] 14 [Number]  я досягнув у юдействі більших успіхів, ніж багато ровесників мого роду, будучи завзятим прихильником моїх батьківських передань.
[Enter]
[Number] 15 [Number]  Коли ж Бог, Який вибрав мене з лона моєї матері й покликав Своєю благодаттю, уподобав
[Enter]
[Number] 16 [Number]  об’явити через мене Сина Свого, щоб я благовістив Його між язичниками, — я не став того часу радитися з тілом і кров’ю
[Enter]
[Number] 17 [Number] і не пішов у Єрусалим до тих, які переді мною були апостолами, але я пішов у Аравію і знову повернувся в Дамаск.
[Enter]
[Number] 18 [Number]  Потім, після трьох років, пішов я в Єрусалим, щоби побачити Кифу, і перебув у нього п’ятнадцять днів.
[Enter]
[Number] 19 [Number]  Когось іншого з апостолів я не бачив, крім Якова, брата Господнього.
[Enter]
[Number] 20 [Number]  І те, що пишу вам, — перед Богом пишу, не обманюю.
[Enter]
[Number] 21 [Number]  Потім я прийшов у землі Сирії та Килікії.
[Enter]
[Number] 22 [Number]  Церкви Христові в Юдеї не знали мене особисто.
[Enter]
[Number] 23 [Number]  Вони тільки чули, що той, хто колись переслідував, тепер благовістить віру, яку раніше нищив.
[Enter]
[Number] 24 [Number] І прославляли через мене Бога.