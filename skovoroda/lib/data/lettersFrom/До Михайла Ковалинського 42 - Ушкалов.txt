[Center] [Italic]Найдорожчий мій Михайле,[Italic]
[Center] [Italic]молюся про ласку для тебе в Господа нашого![Italic]
[Indent] Дні й ночі, залишивши все, будемо прагнути, скеровувати кожну думку, найдорожчий, до того миру, котрий перевищує будь-який розум і який є [“мир, всяк ум преимущій”], що перекладене з грецьких слів: τὴν εἰρήνην ὑπερέχουσαν πάντα νόον. Що більше холоне жар ницих пристрастей, то ближче підходимо ми до цього божественного оплоту. Зверни увагу на море твого серця, твоїх помислів, і зваж, який саме вітер здіймає хвилі, що наражає на небезпеку човник твоєї душі. Чи не вітер честолюбства?.. Старайся розбудити, щоб поспішив тобі на допомогу той: [“егоже вѣтры послушают”]. Що ж це таке, який злий дух вабить нас до підмальованих красот цього світу? Блиск палаців чи [Italic]порфири[Italic]? Ах, ти не бачиш, скільки зла криється всередині, під красивою зовнішністю:
[Center] змія таїться в траві.
[Indent] [Italic]Пурпурна тога жерця ховає роздуту шию.[Italic] Прекрасно ти це розумієш, душе моя, а щоб досконало зрозумів і пізнав, це дасть Христос, якщо ти будеш стійким у любові до нього й належно використаєш даний тобі талант.
[Indent] Далі, поки ми вільні, подбай, найдорожчий, щоб ми частіше вели бесіду віч-на-віч у [Italic]залі[Italic], а листовну бесіду відкладімо на той час, коли буде неможливо й ніколи [Italic]зустрічатися[Italic] безпосередньо, а цей час уже не за горами. Щодня посилай до мене вранці нашого Максимка, щоб і йому я міг сказати щось добре, і тобі дати щось моє…, що не входить до кола звичайного.
[Indent] Бувай здоров, [Italic]о дорогий, і відплачуй мені за любов любов’ю! Твій Гр[игорій] С[авич].[Italic]