
[Number] 1 [Number] Я поклав завіт моїм очам, — і не подумаю про дівицю. 
[Number] 2 [Number] А яку частку Бог визначив згори, і який спадок Всесильного з висот? 
[Number] 3 [Number] Хіба згуба не для неправедного, а відчуження не для тих, які чинять беззаконня? 
[Number] 4 [Number] Хіба Він сам не побачить мою дорогу і не порахує всі мої кроки? 
[Number] 5 [Number] Якщо ж я ходив з тими, які висміюють, якщо ж і моя нога поспішала на обман, 
[Number] 6 [Number] нехай вже стану я на справедливу вагу, а Господь знає мою невинність. 
[Number] 7 [Number] Якщо моя нога ухилилася з дороги, якщо ж і моє серце пішло за оком, якщо ж і моїми руками я доторкнувся до дарів, 
[Number] 8 [Number] то нехай сію я, а інші хай їдять, і нехай виявлюся без кореня на землі. 
[Number] 9 [Number] Якщо моє серце пішло за жінкою іншого чоловіка, якщо я і таємно очікував біля її дверей, 
[Number] 10 [Number] то нехай і моя жінка вгодить іншому, а мої діти хай зазнають приниження. 
[Number] 11 [Number] Бо опоганити заміжню жінку — це гнів люті, який не зупинити. 
[Number] 12 [Number] Адже це — вогонь, що горить з усіх боків, куди тільки нападав, до кореня знищував. 
[Number] 13 [Number] Якщо ж і знехтував я судом мого слуги чи служниці, коли вони в мене судилися, 
[Number] 14 [Number] то що я зроблю, коли Господь мені вчинить допит? Якщо ж відвідає, то яку відповідь дам? 
[Number] 15 [Number] Чи не так, як і я постав у лоні, постали і вони? Ми ж постали в тому ж лоні. 
[Number] 16 [Number] А немічні задовольнили потребу, яку лиш мали, я ж не відкинув око вдови. 
[Number] 17 [Number] Якщо ж я сам їв кусень мого хліба, а сироті не подав, — 
[Number] 18 [Number] хоча я від моєї молодості годував сироту, як батько, і наставляв від лона моєї матері, — 
[Number] 19 [Number] якщо ж я не зглянувся на нагого, який гинув, і не одягнув, 
[Number] 20 [Number] і слабкі мене не поблагословили, а їхні плечі не грілися з постригу моїх ягнят, 
[Number] 21 [Number] якщо я підняв проти сироти руку в надії, бо в мене була велика допомога, 
[Number] 22 [Number] то нехай же відпаде моє плече від ключиці, а моя рука нехай відламається від ліктя. 
[Number] 23 [Number] Адже мене охопив Господній страх, і його тягаря я не перенесу. 
[Number] 24 [Number] Якщо я поклав золото, як мою силу, якщо ж і на дорогоцінний камінь я поклав надію, 
[Number] 25 [Number] якщо ж я зрадів, коли моє багатство стало великим, якщо ж і на нечисленне я поклав свою руку, 
[Number] 26 [Number] чи не побачу сонце, що сходить, що заходить, а місяць, що маліє? Адже це не від них. 
[Number] 27 [Number] І якщо потай обманене було моє серце, якщо ж і поцілував я мою руку, приклавши до моїх уст, 
[Number] 28 [Number] то це вже мені нехай вважається за найбільше беззаконня, бо я вчинив обман перед Всевишнім Господом. 
[Number] 29 [Number] Якщо ж я і зрадів падінням моїх ворогів, і моє серце сказало: Добре! — 
[Number] 30 [Number] то нехай же тоді моє вухо почує моє прокляття, і нехай перешіптується народ, коли мені чинять зло. 
[Number] 31 [Number] Якщо ж часто мої служниці казали: Хто дав би нам насититися його тілом? Хоч я був дуже добрий. 
[Number] 32 [Number] Чужинець не мешкав назовні, а мої двері були відкриті для кожного, хто приходив. 
[Number] 33 [Number] Якщо ж, грішачи, я несвідомо скрив мій гріх, 
[Number] 34 [Number] бо не посоромився великої юрби, щоб перед ними признатися? Хіба ж дозволив я слабому вийти з моїх дверей з порожнім подолом? 
[Number] 35 [Number] О, хто б мені дав того, хто вислухав би мене! Якщо я не побоявся Господньої руки, а письмо, яке я мав проти когось, 
[Number] 36 [Number] читав, поклавши, як вінець на плечі, 
[Number] 37 [Number] і якщо його не віддав я, подерши, і нічого не взявши від боржника, 
[Number] 38 [Number] якщо проти мене коли-небудь земля застогнала, якщо і її борозни разом заплакали, 
[Number] 39 [Number] якщо ж я з’їв її силу сам безплатно, якщо ж я засмутив, забравши душу власника землі, 
[Number] 40 [Number] то замість пшениці нехай мені вийде будяк, а замість ячменю — бур’ян! І Йов зупинився у своїй мові.