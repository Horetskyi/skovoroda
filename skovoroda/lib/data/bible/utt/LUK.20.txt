
[Number] 1 [Number]  І сталося одного дня, коли навчав Він народ у храмі й благовістив, то прийшли первосвященики та книжники зі старшими
[Enter]
[Number] 2 [Number] і промовили до Нього, запитуючи: Скажи нам, якою владою Ти це робиш, або хто дав Тобі цю владу?
[Enter]
[Number] 3 [Number] У відповідь Він сказав їм: Запитаю вас і Я [одну] річ; скажіть Мені:
[Enter]
[Number] 4 [Number] хрещення Івана було з неба чи від людей?
[Enter]
[Number] 5 [Number] Вони міркували собі, кажучи: Коли скажемо: З неба, — відкаже: Чому ж ви не повірили йому?
[Enter]
[Number] 6 [Number]  Якщо ж скажемо: Від людей, — увесь народ поб’є нас камінням, бо впевнений, що Іван — пророк.
[Enter]
[Number] 7 [Number]  І вони відповіли, що не знають звідкіля.
[Enter]
[Number] 8 [Number] А Ісус сказав їм: То і Я не скажу вам, якою владою це роблю!
[Enter]
[Enter]
[Number] 9 [Number]   І почав Він розповідати людям таку притчу: Один чоловік насадив виноградник, віддав його робітникам, та й відбув на довгий час.
[Enter]
[Number] 10 [Number] У певну пору послав до робітників раба, щоби дали йому з врожаю виноградника, а робітники, побивши його, відіслали ні з чим.
[Enter]
[Number] 11 [Number] І знову послав другого раба; вони й того побили, зневажили, та й відіслали ні з чим.
[Enter]
[Number] 12 [Number] І знову послав — третього; вони й цього, завдавши йому ран, вигнали.
[Enter]
[Number] 13 [Number] Сказав тоді господар виноградника: Що маю робити? Пошлю свого улюбленого сина, — може, [побачивши] його, посоромляться?
[Enter]
[Number] 14 [Number]  Угледівши його, робітники міркували собі, кажучи: Це ж спадкоємець! Убиймо його, щоби спадщина стала наша!
[Enter]
[Number] 15 [Number]  І, викинувши його геть з виноградника, вбили. Що ж зробить їм господар виноградника?
[Enter]
[Number] 16 [Number] Прийде й вигубить цих робітників та віддасть виноградника іншим! Почувши, вони сказали: Хай так не буде!
[Enter]
[Number] 17 [Number]  Він же, поглянувши на них, сказав: Що означає написане: Камінь, який відкинули будівничі, цей став наріжним?
[Enter]
[Number] 18 [Number]  Кожний, хто впаде на той камінь, розіб’ється, [а] на кого він сам упаде, того розчавить.
[Enter]
[Number] 19 [Number]  Саме в той час хотіли первосвященики та книжники накласти руки на Нього, бо зрозуміли, що цю притчу Він сказав проти них, та побоялися народу.
[Enter]
[Enter]
[Number] 20 [Number]   Стежачи, вони послали підглядачів, які видавали себе за праведних, щоби спіймати Його на слові та видати Його урядові й владі намісника.
[Enter]
[Number] 21 [Number]  Тож вони запитали Його, кажучи: Учителю, знаємо, що правильно говориш і навчаєш, не дивишся на обличчя, але по правді наставляєш на Божу дорогу.
[Enter]
[Number] 22 [Number] Чи належить нам давати данину кесареві, чи ні?
[Enter]
[Number] 23 [Number] Зрозумівши їхню підступність, Він сказав їм: [Чому Мене спокушаєте?]
[Enter]
[Number] 24 [Number] Покажіть Мені динарій. Чий там образ і напис? [У відповідь] вони сказали: Кесаря.
[Enter]
[Number] 25 [Number]  А Він відказав їм: Тож кесареве віддайте кесареві, а Боже — Богові!
[Enter]
[Number] 26 [Number] І не могли піймати Його на слові перед народом, і здивувавшись Його відповіддю, вони замовкли.
[Enter]
[Enter]
[Number] 27 [Number]   Підійшли деякі з садукеїв, які стверджували, що немає воскресіння, та й запитали Його,
[Enter]
[Number] 28 [Number]  кажучи: Учителю, Мойсей записав нам, що якби у когось помер брат, котрий має дружину, і помер бездітний, то нехай його брат візьме її за дружину та відновить потомство для свого брата.
[Enter]
[Number] 29 [Number] Отже, було сім братів. Перший, узявши дружину, помер бездітним.
[Enter]
[Number] 30 [Number] І другий, [узявши дружину, також помер бездітним].
[Enter]
[Number] 31 [Number] І третій узяв, — і так само всі семеро; жодний не залишив дітей, усі померли.
[Enter]
[Number] 32 [Number] Останньою померла й жінка.
[Enter]
[Number] 33 [Number] У воскресінні котрому з них вона буде дружиною? Бо ж семеро мали її за дружину.
[Enter]
[Number] 34 [Number]  Ісус же [у відповідь] сказав їм: Сини цього віку женяться і виходять заміж,
[Enter]
[Number] 35 [Number]  а ті, які будуть гідні досягнути того віку й воскреснуть з мертвих, не женяться і не виходять заміж,
[Enter]
[Number] 36 [Number]  адже вони більше вмерти не можуть, оскільки є рівні ангелам, є Божими синами, будучи синами воскресіння.
[Enter]
[Number] 37 [Number]  А що мертві встають, то й Мойсей показав біля куща, коли назвав Господа Богом Авраама, і Богом Ісаака, і Богом Якова.
[Enter]
[Number] 38 [Number]  Бог же не є Богом мертвих, а живих, бо всі для Нього живуть!
[Enter]
[Number] 39 [Number]  У відповідь деякі з книжників сказали: Учителю, добре Ти сказав!
[Enter]
[Number] 40 [Number]  Тож більше не наважувалися Його ні про що запитувати.
[Enter]
[Enter]
[Number] 41 [Number]   А Він промовив до них: Як же це кажуть, що Христос є сином Давида?
[Enter]
[Number] 42 [Number]  Таж сам Давид говорить у книзі Псалмів: Промовив Господь до мого Господа: Сядь праворуч Мене,
[Enter]
[Number] 43 [Number] поки не покладу ворогів Твоїх підніжком для Твоїх ніг!
[Enter]
[Number] 44 [Number] Отже, Давид називає Його Господом, як же Він йому син?
[Enter]
[Enter]
[Number] 45 [Number]  Коли весь народ слухав, Він казав Своїм учням:
[Enter]
[Number] 46 [Number]  Стережіться книжників, які бажають ходити в шатах і люблять вітання на майданах та перші місця в синагогах і перші місця на гостинах,
[Enter]
[Number] 47 [Number] які поїдають доми вдовиць і напоказ довго моляться; вони приймуть дуже тяжкий осуд!