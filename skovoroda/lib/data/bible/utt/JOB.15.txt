
[Number] 1 [Number] Підхопивши, Еліфас, теманієць, сказав: 
[Number] 2 [Number] Чи дасть мудрий відповідь на повчання духа? Він наповнив біль лона, 
[Number] 3 [Number] звинувачуючи словами, якими не г��диться, словами, від яких немає жодної користі. 
[Number] 4 [Number] Чи і ти не відкинув страх, довершив такі слова перед Господом? 
[Number] 5 [Number] Ти винний за слова твоїх уст, і ти не розсудив слова сильних. 
[Number] 6 [Number] Хай оскаржують тебе твої уста, а не я, і твої губи хай свідчать проти тебе. 
[Number] 7 [Number] Бо ж що? Хіба ти народився першою людиною? Чи ти постав раніше за пагорби? 
[Number] 8 [Number] Чи ти чув накази Господні, чи до тебе прийшла мудрість? 
[Number] 9 [Number] Адже що знаєш ти, чого ми не знаємо? Або що розумієш, чого й ми не розуміємо? 
[Number] 10 [Number] І старець, і древній між нами віком старший від твого батька! 
[Number] 11 [Number] Ти був трохи покараний за дещо з того, у чому ти згрішив, ти говорив високо, гордовито. 
[Number] 12 [Number] На що наважилося твоє серце, і на що піднялися твої очі, 
[Number] 13 [Number] що ти вибухнув гнівом перед Господом, і вивів з уст такі слова? 
[Number] 14 [Number] Бо хто, будучи смертною людиною, буде непорочним, чи як буде праведним той, хто народився від жінки, 
[Number] 15 [Number] якщо святим Він не вірить, і небо не є чистим перед Ним? 
[Number] 16 [Number] Тож наскільки мерзенний і нечистий чоловік, котрий п’є неправду, наче напій! 
[Number] 17 [Number] Сповіщу ж тобі, послухай мене. Тож я сповіщу тобі те, що я побачив, 
[Number] 18 [Number] те, що говорять мудрі й що не затаїли їхні батьки. 
[Number] 19 [Number] Їм самим дано землю, і на них не прийшов чужинець. 
[Number] 20 [Number] Усе життя безбожного в клопотах, і пораховані роки дані сильному, 
[Number] 21 [Number] страх же його — в його вухах. Коли йому здається, що вже є в мирі, тоді прийде його знищення. 
[Number] 22 [Number] Хай не вірить, що відвернеться від темряви, бо він вже переданий у руки залізного меча, 
[Number] 23 [Number] призначений на їжу грифам. А в собі знає, що на нього  очікує доля трупа. Темний день його налякає, 
[Number] 24 [Number] а біда і смуток захоплять його, наче полководця, який упаде в перших рядах. 
[Number] 25 [Number] Адже він підняв руки перед Господом, і перед Господом Вседержителем став твердошиєм, 
[Number] 26 [Number] біг перед Ним гординею в товстих плечах свого щита, 
[Number] 27 [Number] бо він закрив своє обличчя у своїй товщі та зробив облямівку на стегнах. 
[Number] 28 [Number] Нехай же поселиться в пустинних містах, увійде до незаселених домів. Те, що вони приготували, інші заберуть. 
[Number] 29 [Number] Він не розбагатіє, і його майно не залишиться. Він не кидатиме на землю тінь, 
[Number] 30 [Number] і не втече від темряви. Нехай вітер висушить те, що в нього сходить, нехай же впаде його цвіт. 
[Number] 31 [Number] Хай не вірить, що залишиться, бо марне поставиться йому. 
[Number] 32 [Number] Ним зрізане зітліє передчасно, і його галузка не покриється листям. 
[Number] 33 [Number] Нехай буде зібраний, як неспілий плід передчасно, нехай упаде, як цвіт оливки. 
[Number] 34 [Number] Бо свідчення безбожного — смерть, і вогонь спалить доми тих, хто бере хабарі. 
[Number] 35 [Number] Він у лоні прийме болі, на нього найде марнота, а його черево понесе оману.