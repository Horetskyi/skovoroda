
[Number] 1 [Number] Слово, що було від Господа до Ісаї, сина Амоса, про Юдею і про Єрусалим. 
[Number] 2 [Number] Адже в останні дні явною буде Господня гора і Божий дім на верхів’ї гір, — він підніметься понад пагорби. І прийдуть до нього всі народи, 
[Number] 3 [Number] прийдуть численні народи і скажуть: Давайте підемо до Господньої гори і до дому Бога Якова, і Він сповістить нам Свою дорогу, і підемо по ній! Адже із Сіону вийде закон, і Господнє слово — з Єрусалима. 
[Number] 4 [Number] Він учинить суд між народами і звинуватить численний народ, і перекують їхні мечі на плуги, а їхні списи — на серпи, і більше не візьме народ проти народу меча, і більше не вчитимуться воювати.
[Enter]
[Number] 5 [Number] Тепер же, доме Якова, давайте підемо в Господньому світлі! 
[Number] 6 [Number] Адже Він вивів Свій народ, дім Ізраїля, бо їхня країна, як на початку, наповнилася чаклунством, як та країна чужинців, і в них народилися численні чужі діти. 
[Number] 7 [Number] Бо їхня країна наповнилася сріблом і золотом, і не було міри їхнім скарбам. І земля наповнилася кіньми, і не було рахунку їхнім колісницям. 
[Number] 8 [Number] І земля сповнилася гидотами діл їхніх рук, і вони поклонялися тим, яких зробили їхні пальці. 
[Number] 9 [Number] І схилилася додолу людина, і впокорений був чоловік, тож не прощу їм!
[Enter]
[Number] 10 [Number] Тепер же зійдіть у скелі й сховайтеся в землю з-перед Господнього страху і від слави Його могутності, коли Він підійметься, щоб уразити землю. 
[Number] 11 [Number] Адже Господні очі високі, а чоловік упокорений. Тож принижена буде піднесеність людей, а сам Господь звеличиться в той день. 
[Number] 12 [Number] Бо прийде день Господа Саваота на кожного зарозумілого, гордого і на кожного високого, на того, хто високо здіймається, — вони будуть упокорені; 
[Number] 13 [Number] і буде над усяким високим деревом Лівану — над тими, хто підноситься, і над кожним дубом Васану, 
[Number] 14 [Number] і над усякою горою, і над усяким високим пагорбом, 
[Number] 15 [Number] і над усяким високим стовпом, і над усяким високим муром, 
[Number] 16 [Number] і над усім, що пливе по морі, і над усяким гарним виглядом кораблів.
[Enter]
[Number] 17 [Number] І кожна людина буде впокорена, і впаде велич людини, а один Господь буде звеличений у той день. 
[Number] 18 [Number] І сховають усіх рукотворних ідолів, 
[Number] 19 [Number] вносячи в печери, кам’яні ущелини і ями землі з-перед Господнього страху і від слави Його могутності, коли Він підійметься, щоб уразити землю. 
[Number] 20 [Number] У той день людина викине свої срібні й золоті гидоти, які зробила, щоб поклонятися марнотам і кажанам, 
[Number] 21 [Number] аби ввійти в ущелини твердої скелі та розколини в камінні з-перед Господнього страху і від слави Його могутності, коли Він підійметься, щоб уразити землю.