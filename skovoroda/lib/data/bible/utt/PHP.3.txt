
[Number] 1 [Number]  Зрештою, брати мої, радійте в Господі! Писати мені вам саме це не прикро, бо це вам для утвердження.
[Enter]
[Number] 2 [Number]  Стережіться собак, стережіться поганих працівників, стережіться нарізок на тілі.
[Enter]
[Number] 3 [Number]  Адже обрізання — це ми, які поклоняємося Богові духом і хвалимося Ісусом Христом, і не покладаємо надію на тіло,
[Enter]
[Number] 4 [Number]  хоч я і міг би покладатися на тіло. Коли хто й думає покладатися на тіло, то я тим паче:
[Enter]
[Number] 5 [Number]  обрізаний восьмого дня, з роду Ізраїля, з племені Веніамина, єврей з євреїв, щодо Закону — фарисей,
[Enter]
[Number] 6 [Number]  щодо ревності — гонитель Церкви, щодо праведності, яка від Закону, — бездоганний.
[Enter]
[Number] 7 [Number]  Але що було для мене надбанням, те я визнав ради Христа за втрату.
[Enter]
[Number] 8 [Number]  І взагалі, усе визнаю за втрату, порівняно з величчю пізнання мого Господа Ісуса Христа, задля Якого я все втратив і вважаю за сміття, аби здобути Христа,
[Enter]
[Number] 9 [Number]  і виявитися в Ньому не зі своєю праведністю, яка від Закону, але з тією, що через віру в Христа, з праведністю, яка від Бога, через віру;
[Enter]
[Number] 10 [Number]  щоби пізнати Його, і силу Його воскресіння, і бути спільником у Його стражданнях, уподібнюючись Його смерті,
[Enter]
[Number] 11 [Number]  аби якось досягти воскресіння мертвих.
[Enter]
[Enter]
[Number] 12 [Number]  Не тому, що я вже осягнув або вже став досконалим, але борюся, щоб осягнути — для цього і здобув мене Ісус Христос.
[Enter]
[Number] 13 [Number]  Брати, я не вважаю себе тим, хто осягнув. Але забуваючи те, що позаду, і прямуючи до того, що попереду,
[Enter]
[Number] 14 [Number]  я відчайдушно біжу до мети — до нагороди високого Божого покликання в Ісусі Христі.
[Enter]
[Number] 15 [Number]  Отже, хто досконалий, нехай так і думає. Коли ж щось інше думаєте, то й це Бог вам відкриє.
[Enter]
[Number] 16 [Number]  Втім, чого ми досягли, у тому треба жити.
[Enter]
[Number] 17 [Number]  Будьте моїми послідовниками, брати, і приглядайтеся до тих, які поводяться згідно з нашим взірцем.
[Enter]
[Number] 18 [Number] Адже багато хто, — про них я часто говорив вам, а нині з плачем кажу, — поводяться, як вороги Христового хреста.
[Enter]
[Number] 19 [Number]  Їхній кінець — загибель, їхній бог — черево, і сором — їхня слава; вони про земне думають.
[Enter]
[Number] 20 [Number]  Адже наше життя — на небесах, звідки й очікуємо Спасителя, Господа Ісуса Христа,
[Enter]
[Number] 21 [Number]  Котрий силою, якою Він може все підкорити Собі, перемінить наше принижене тіло так, щоб воно було подібне до Його прославленого тіла.