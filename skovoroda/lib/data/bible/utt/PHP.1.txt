
[Number] 1 [Number]  Павло і Тимофій, раби Ісуса Христа, — усім святим в Ісусі Христі, які у Филипах, з єпископами і дияконами:
[Enter]
[Number] 2 [Number]  благодать вам і мир від Бога, нашого Отця, і Господа Ісуса Христа.
[Enter]
[Number] 3 [Number]  При кожній згадці про вас я дякую моєму Богові;
[Enter]
[Number] 4 [Number]  завжди, у кожній моїй молитві за всіх вас, з радістю молюся
[Enter]
[Number] 5 [Number]  за вашу участь у поширенні Євангелія — від першого дня і аж дотепер.
[Enter]
[Enter]
[Number] 6 [Number]  Я впевнений у тому, що Той, Хто розпочав у вас добре діло, завершить його до дня Ісуса Христа.
[Enter]
[Number] 7 [Number]  Справедливо мені думати так про всіх вас, адже ви — у моєму серці; усі ви є в моїх кайданах, в обороні та в утвердженні Євангелія: мої співучасники в благодаті.
[Enter]
[Number] 8 [Number]  Бог мені свідок, що в сердечній любові Ісуса Христа я тужу за всіма вами.
[Enter]
[Number] 9 [Number]  Молюся про те, щоб ваша любов усе більше й більше зростала в пізнанні та в усякому досвіді,
[Enter]
[Number] 10 [Number]  щоб ви досліджували все краще та були чисті й бездоганні в день Христа,
[Enter]
[Number] 11 [Number]  сповнені плодами праведності через Ісуса Христа — для Божої слави та похвали.
[Enter]
[Enter]
[Number] 12 [Number]  Хочу, брати, щоб ви знали: те, що зі мною сталося, ще більше пішло на користь Євангелія,
[Enter]
[Number] 13 [Number]  оскільки мої кайдани за Христа стали відомі всім іншим та в усьому преторію.
[Enter]
[Number] 14 [Number]  Багатьом братам у Господі мої кайдани додали сміливості, і вони набралися відваги безстрашно звіщати Слово.
[Enter]
[Number] 15 [Number] Втім, деякі проповідують Христа через заздрощі та суперництво, а інші — з добрих спонукань.
[Enter]
[Number] 16 [Number]  Декотрі — з любові, знаючи, що я поставлений для захисту Євангелія,
[Enter]
[Number] 17 [Number]  а інші — підступно, нещиро звіщають Христа, прагнучи збільшити тягар моїх кайданів.
[Enter]
[Number] 18 [Number]  Що ж? Однак, як би не проповідували про Христа, — удавано чи правдиво, — я цим радію. І далі радітиму,
[Enter]
[Number] 19 [Number]  бо знаю, що це мені буде на спасіння через вашу молитву і допомогу Духа Ісуса Христа,
[Enter]
[Number] 20 [Number]  згідно з очікуванням і з моєю надією, що ні в чому не буду засоромлений, але з усією сміливістю, як завжди, так і нині, буде звеличений Христос у моєму тілі: чи то життям, чи то смертю.
[Enter]
[Number] 21 [Number]  Адже для мене життя — це Христос, а смерть — це надбання.
[Enter]
[Number] 22 [Number]  Та якщо життя в тілі — це для мене плід діл, тоді я не знаю, що вибрати.
[Enter]
[Number] 23 [Number]  Те й друге вабить мене: маю бажання звільнитися і бути з Христом, бо це набагато краще,
[Enter]
[Number] 24 [Number] а залишатися в тілі — потрібніше для вас.
[Enter]
[Number] 25 [Number]  І я вже з певністю знаю, що залишуся і перебуватиму з усіма вами для вашого успіху й радості віри,
[Enter]
[Number] 26 [Number] щоби через мене, коли знову прийду до вас, ваша похвала надмірно примножилася в Ісусі Христі.
[Enter]
[Number] 27 [Number]  Тільки живіть згідно з Євангелієм Христа, щоб коли прийду й побачу вас, а навіть якщо буду відсутній, чув би про вас, що стоїте в одному дусі, однодушно відстоюючи віру Євангелія,
[Enter]
[Number] 28 [Number]  і зовсім не боїтеся ваших противників, бо для них це доказ загибелі, а для вас — доказ спасіння. І це від Бога.
[Enter]
[Number] 29 [Number]  Адже вам даровано через Христа не тільки вірити в Нього, а й за Нього страждати,
[Enter]
[Number] 30 [Number]  здійснювати той подвиг, який ви побачили в мені, а тепер чуєте про мене.