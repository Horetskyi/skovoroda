
[Number] 1 [Number] Весь Ізраїль прийшов до Давида в Хеврон, заявляючи: Ось ми — твої кості й твоє тіло. 
[Number] 2 [Number] І вчора, і третього дня, коли Саул був царем, ти був тим, хто виводив і вводив Ізраїль, і тобі сказав твій Господь Бог: Ти пастимеш Мій народ, Ізраїль, і ти будеш проводирем над Ізраїлем! 
[Number] 3 [Number] І всі старійшини Ізраїля прийшли до царя в Хеврон, і цар Давид склав із ними завіт у Хевроні перед Господом, і вони помаз��ли Давида на царя над Ізраїлем за словом Господа через Самуїла.
[Enter]
[Number] 4 [Number] Тоді цар і мужі Ізраїля пішли на Єрусалим (це Євус), а там Євусеї заселяли землю. 
[Number] 5 [Number] І мешканці Євуса сказали Давидові: Не ввійдеш сюди! Та він захопив укріплення Сіон (це місто Давида). 
[Number] 6 [Number] Кожний, хто першим розіб’є Євусея, — виголосив Давид, — стане володарем і воєначальником! І першим виступив проти нього Йоав, син Саруї, і став володарем, 
[Number] 7 [Number] а Давид поселився в укріпленні. Через це назвав його Містом Давида. 
[Number] 8 [Number] І довкола він збудував місто. Він воював і взяв місто. 
[Number] 9 [Number] І Давид ставав дедалі більш могутнім, і Господь Вседержитель був із ним.
[Enter]
[Number] 10 [Number] Ось це — командири війська, які були в Давида, які зросли в силі з ним у його царстві з усім Ізраїлем, щоб настановити його царем над Ізраїлем за Господнім словом. 
[Number] 11 [Number] А це — число сильних Давида: Єсеваал, син Ахаманія, перший з тридцятьох, він витягав свій меч раз на триста вбитих одночасно.
[Enter]
[Number] 12 [Number] І з ним — Елеазар, син Додая, ахохієць, він був між трьома найсильнішими. 
[Number] 13 [Number] Якось він був з Давидом у Фасодоміні, а там филистимці зібралися на війну, і частина поля була суцільно покрита ячменем, і народ втік з-перед филистимців. 
[Number] 14 [Number] А він став посеред частини, спас її і розгромив филистимців, і Господь звершив велике спасіння.
[Enter]
[Number] 15 [Number] Три з тридцятьох командирів пішли до каменя до Давида, до печери Одоллама, а табір филистимців розміщався в Долині велетнів. 
[Number] 16 [Number] Давид був тоді в укріпленні, а головний підрозділ филистимців тоді знаходився у Вифлеємі. 
[Number] 17 [Number] І Давид виявив бажання, кажучи: Хто напоїть мене водою з вифлеємської криниці, що в брамі? 
[Number] 18 [Number] Тож ці троє прорвалися через табір филистимців, набрали води з криниці, що у Вифлеємі, яка була біля брами, взяли і прийшли до Давида. Та Давид не забажав її пити, вилив її для Господа 
[Number] 19 [Number] і сказав: Змилуйся наді мною, Боже, щоб не зробити цього вчинку. Хіба я можу пити кров цих мужів у їхніх душах? Адже у своїх душах принесли її. І він не захотів її пити. Ось що вчинили ці троє сильних.
[Enter]
[Number] 20 [Number] Авесса, брат Йоава… цей був головним з трьох, він один раз витягав свій меч проти трьохсот убитих одночасно, і цей був між трьома славними, 
[Number] 21 [Number] з трьох — славніший над двома, і був їм за головного, та аж до трійки найсильніших він не дійшов.
[Enter]
[Number] 22 [Number] І Ванея, син Йодаї, син сильного мужа, багато його діл для Кавасаїла; він побив двох аріїлів Моава, і він прийшов, і побив лева в криниці в дні снігу. 
[Number] 23 [Number] Він також побив чоловіка-єгиптянина, вродливого, ростом у п’ять ліктів чоловіка, і в руці єгиптянина — спис, наче ткацький валок. А Ванея вийшов на нього з палицею, та він відібрав спис з його руки і його списом убив його. 
[Number] 24 [Number] Це зробив Ванея, син Йодаї, і його ім’я між трьома сильними. 
[Number] 25 [Number] Цей — славніший над тридцятьма, та в трійку найсильніших він не ввійшов. І Давид поставив його над своєю родинною лінією.
[Enter]
[Number] 26 [Number] Сильні серед військових: Асаїл, брат Йоава, Елеанан, син Дода з Вифлеєму, 
[Number] 27 [Number] Саммот, адієць, Хеллис, фелонієць, 
[Number] 28 [Number] Орей, син Еккиса, текойця, Авіезер, анатотець, 
[Number] 29 [Number] Совохей, асотієць, Ілій, ахоєць, 
[Number] 30 [Number] Моорей, нетофатець, Холод, син Ноози, нетофатець, 
[Number] 31 [Number] Етій, син Рівея з гори Веніаміна, Ваней, фаратонець, 
[Number] 32 [Number] Урія з Нахаліґаасу, Авіїл, ґараветтієць, 
[Number] 33 [Number] Азмот, веермієць, Еліява, салавонієць, 
[Number] 34 [Number] Венней, Осом, ґеннунієць, Йонатан, син Соли, арарієць, 
[Number] 35 [Number] Ахім, син Сахара, арарієць, Елфал, син Ура, 
[Number] 36 [Number] Офар, мохоратієць, Ахія, фелонієць, 
[Number] 37 [Number] Ісерей, хармалієць, Наарей, син Азовея, 
[Number] 38 [Number] Йоіл, брат Натана, Меваар, син Аґарія, 
[Number] 39 [Number] Селик, аммонієць, Нахор, вертієць, зброєносець Йоава, сина Саруї, 
[Number] 40 [Number] Іра, єтирієць, Ґарив, єтирієць, 
[Number] 41 [Number] Урія, хеттієць, Завет, син Ахлія, 
[Number] 42 [Number] Адіна, син Сези, володар Рувима, і в нього — тридцять, 
[Number] 43 [Number] Анан, син Моохи, і Йосафат, ветанієць, 
[Number] 44 [Number] Озія, астаротієць, Самма й Іїл, сини Хотана, арарієць, 
[Number] 45 [Number] Єдіїл, син Самерія, і Йоазай, єасієць, його брат, 
[Number] 46 [Number] Еліїл, міієць, Ярівій і Йосія, його син, Елнаам і Єтема, моавієць, 
[Number] 47 [Number] Аліїл, Овид і Єсіїл, місавієць.