
[Number] 1 [Number] І хлопчина Самуїл служив Господу перед священиком Ілі. А Господнє слово було рідкісне в ті дні, не було докладного видіння.
[Enter]
[Number] 2 [Number] І сталося в той день, коли Ілі ліг спати на своєму місці і його очі почали ставати важкими, і він не міг бачити. 
[Number] 3 [Number] До того, як прийшов час підготовляти Божий світильник, Самуїл спав у храмі, де був Божий ковчег, 
[Number] 4 [Number] і Господь закликав: Самуїле, Самуїле! А він сказав: Ось я! 
[Number] 5 [Number] І він побіг до Ілі, і сказав: Ось я, оскільки ти кликав мене! А він відповів: Я тебе не кликав, повертайся і спи! І той повернувся, і спав. 
[Number] 6 [Number] Та Господь продовжував кликати: Самуїле, Самуїле! І він вдруге пішов до Ілі, кажучи: Ось я, оскільки ти кликав мене! Він знову відповів: Я тебе не кликав, повертайся і спи! 
[Number] 7 [Number] А це сталося раніше, ніж Самуїл пізнав Бога і йому відкрилося Господнє слово. 
[Number] 8 [Number] Господь же продовжував кликати Самуїла — втретє, і він устав, і пішов до Ілі, кажучи: Ось я, оскільки ти кликав мене! І зрозумів Ілі, що хлопчину кличе Господь, 
[Number] 9 [Number] тож він сказав: Повернися, дитино, спи! І буде, коли покличе тебе, то скажеш: Говори, Господи, бо Твій раб слухає! І пішов Самуїл, і спав на своєму місці.
[Enter]
[Number] 10 [Number] І прийшов Господь, постав і закликав його так, як перший раз та вдруге, а Самуїл сказав: Говори, бо слухає Твій раб! 
[Number] 11 [Number] І Господь промовив до Самуїла: Ось Я чиню Мої слова в Ізраїлі, так що в кожного, хто почує їх, задзвенить в обох його вухах. 
[Number] 12 [Number] У той день підніму проти Ілі все, що Я сказав проти його дому, — почну і довершу! 
[Number] 13 [Number] Я сповістив йому, що Я помщуся на його домі навіки за несправедливості його синів, бо, коли його сини злословили Бога, він не докоряв їх! А так не буде! 
[Number] 14 [Number] Я поклявся домові Ілі: Не викупиться несправедливість дому Ілі ладаном і жертвами навіки!
[Enter]
[Number] 15 [Number] Самуїл спав аж до ранку, устав вранці й відчинив двері Господнього дому. І Самуїл побоявся сповістити видіння Ілієві. 
[Number] 16 [Number] І промовив Ілі до Самуїла: Самуїле, дитино! Той відказав: Ось я. 
[Number] 17 [Number] А той сказав: Яке слово було сказане тобі? Не скрий же від мене! Те нехай учинить тобі Бог і те додасть, якщо приховаєш від мене слово з усіх слів, сказаних тобі у твої вуха. 
[Number] 18 [Number] І Самуїл сповістив усі слова, і не приховав з них жодного. І сказав Ілі: Господь, Він нехай учинить те, що добре перед Ним.
[Enter]
[Number] 19 [Number] І Самуїл став великим, і Господь був з ним, і з усіх Його слів нічого не впало на землю. 
[Number] 20 [Number] І взнав увесь Ізраїль, від Дана аж до Вирсавії, що Самуїл вірний Господній пророк. 
[Number] 21 [Number] І Господь продовжував об’являтися в Силомі, оскільки Господь об’явився Самуїлові. І повірили в усьому Ізраїлі, — від краю і аж до краю землі, — що Самуїл став пророком у Господа. Ілі ж був дуже старим, а його сини і далі продовжували життєвий шлях, і їхня дорога залишалася злою перед Господом.