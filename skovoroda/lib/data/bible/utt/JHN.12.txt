
[Number] 1 [Number]   За шість днів до Пасхи Ісус прийшов до Витанії, де був Лазар, [який помер] і якого Ісус воскресив із мертвих.
[Enter]
[Number] 2 [Number]  Там Йому влаштували вечерю, а Марта обслуговувала. Лазар був одним із тих, хто був з Ним при столі.
[Enter]
[Number] 3 [Number]  Марія, взявши літру мира зі справжнього дорогоцінного нарду, помазала Ісусові ноги й своїм волоссям обтерла їх. Дім наповнився запахом мира.
[Enter]
[Number] 4 [Number]  Каже один з Його учнів, Юда Іскаріотський, [син Симона], який мав Його видати:
[Enter]
[Number] 5 [Number] Чому б не продати це миро за триста динаріїв і не роздати бідним?
[Enter]
[Number] 6 [Number]  Він сказав це не тому, що турбувався про бідних, але тому, що був злодієм і, маючи скриньку на гроші, носив те, що вкидали.
[Enter]
[Number] 7 [Number] А Ісус сказав: Облиш її, це вона на день Мого похорону зберегла:
[Enter]
[Number] 8 [Number]  бідних ви завжди із собою маєте, Мене ж — не завжди маєте.
[Enter]
[Enter]
[Number] 9 [Number]  Багато юдеїв довідалося, що Він там, і прийшли не тільки задля Ісуса, а й щоби побачити Лазаря, якого Він воскресив із мертвих.
[Enter]
[Number] 10 [Number] Тож первосвященики змовилися, щоб і Лазаря вбити,
[Enter]
[Number] 11 [Number]  бо через нього багато хто відходив від юдеїв і починав вірити в Ісуса.
[Enter]
[Enter]
[Number] 12 [Number]  Наступного дня велика кількість людей, котрі, почувши, що Ісус іде в Єрусалим, прийшли на свято.
[Enter]
[Number] 13 [Number]  Вони взяли віття пальм, вийшли назустріч Йому і вигукували, [промовляючи]: Осанна! Благословенний, Хто йде в Ім’я Господнє! Цар Ізраїлю!
[Enter]
[Number] 14 [Number] А Ісус, знайшовши осля, сів на нього, — згідно з написаним:
[Enter]
[Number] 15 [Number]  Не бійся, дочко Сіонська! Ось Цар твій іде, сидячи на молодому ослі.
[Enter]
[Number] 16 [Number]  Його учні спочатку не зрозуміли цього. Але коли Ісус був прославлений, тоді згадали, що це було про Нього написано, і це Йому зробили.
[Enter]
[Number] 17 [Number]  Свідчили люди, які були з Ним, коли Він викликав Лазаря з гробу і воскресив його з мертвих.
[Enter]
[Number] 18 [Number]  Тому і зустрів Його натовп, бо почув, що Він зробив це чудо.
[Enter]
[Number] 19 [Number]  А фарисеї гомоніли між собою: Дивіться, нічого не вдієте: ось увесь світ пішов за Ним!
[Enter]
[Enter]
[Number] 20 [Number]  Деякі з тих, хто прийшов поклонитися у свято, були греками.
[Enter]
[Number] 21 [Number]  Вони підійшли до Филипа, який був з Витсаїди Галилейської, і просили його, кажучи: Пане, ми хочемо бачити Ісуса!
[Enter]
[Number] 22 [Number]  Филип іде і каже про це Андрієві, а [далі] Андрій з Филипом ідуть, та й повідомляють Ісуса.
[Enter]
[Enter]
[Number] 23 [Number]  А Ісус сказав їм у відповідь: Прийшов час прославитися Синові Людському.
[Enter]
[Number] 24 [Number]  Знову й знову запевняю вас: якщо зерно пшениці, упавши на землю, не вмре, воно залишиться одне. Якщо ж умре, — принесе великий урожай.
[Enter]
[Number] 25 [Number]  Хто любить душу свою, той погубить її; хто ж ненавидить душу свою в цьому світі, той збереже її для вічного життя.
[Enter]
[Number] 26 [Number]  Якщо хто Мені служить, нехай іде за Мною, і де Я, там буде і Мій слуга. Якщо хто Мені служить, того пошанує [Мій] Отець.
[Enter]
[Enter]
[Number] 27 [Number]  Нині душа Моя стривожена. І що Я скажу? Отче, спаси Мене від цієї години! Але ж задля цього Я і прийшов — на цю годину.
[Enter]
[Number] 28 [Number]  Отче, прослав Своє Ім’я! Почувся тоді голос із неба: І прославив Я, і знову прославлю!
[Enter]
[Number] 29 [Number]  А люди, які стояли й чули це, говорили: То був грім. Інші казали: То ангел до Нього заговорив.
[Enter]
[Number] 30 [Number]  У відповідь Ісус сказав: Не для Мене був цей голос, а для вас.
[Enter]
[Number] 31 [Number]  Нині настав суд цьому світові; нині князь цього світу буде вигнаний геть.
[Enter]
[Number] 32 [Number]  Якщо Я буду піднятий від землі, то притягну всіх до Себе!
[Enter]
[Number] 33 [Number]  Він говорив це, зазначаючи, якою смертю мав померти.
[Enter]
[Number] 34 [Number]  А з юрби Йому відповіли: Ми чули із Закону, що Христос перебуває вічно, а Ти кажеш, що Син Людський має бути піднятий. Хто Цей Син Людський?
[Enter]
[Number] 35 [Number]  Тоді Ісус сказав їм: Ще деякий час Світло є між вами. Ходіть, доки маєте Світло, щоб вас не огорнула темрява, а хто ходить у темряві, не знає, куди йде.
[Enter]
[Number] 36 [Number]  Доки маєте Світло, вірте у Світло, щоб ви стали синами Світла! Сказавши це, Ісус скрився і відійшов від них.
[Enter]
[Enter]
[Number] 37 [Number]  Хоча Він зробив перед ними стільки чудес, вони не повірили в Нього,
[Enter]
[Number] 38 [Number] щоби сповнилося слово пророка Ісаї, яке він сказав: Господи, хто повірив нашій вістці? І кому відкрилася Господня правиця?
[Enter]
[Number] 39 [Number]  Вони не могли вірити ще й тому, що, як казав Ісая:
[Enter]
[Number] 40 [Number]  Засліпив їхні очі, зробив кам’яними їхні серця, аби вони не побачили очима, не зрозуміли серцем і не навернулися, щоб Я оздоровив їх!
[Enter]
[Number] 41 [Number]  Це сказав Ісая, коли побачив славу Його і сповістив про Нього.
[Enter]
[Number] 42 [Number]  Усе ж таки багато зі старших повірило в Нього, але через фарисеїв вони не зізнавалися, щоб їх не вигнали із синагоги;
[Enter]
[Number] 43 [Number]  вони бо полюбили людську славу більше, ніж славу Божу.
[Enter]
[Enter]
[Number] 44 [Number]  Тож Ісус гучним голосом сказав: Хто вірить у Мене, той вірить не в Мене, а в Того, Хто послав Мене!
[Enter]
[Number] 45 [Number]  І хто бачить Мене, той бачить Того, Хто послав Мене.
[Enter]
[Number] 46 [Number]  Я — Світло, яке прийшло у світ, щоб кожний, хто вірить у Мене, не перебував у темряві.
[Enter]
[Number] 47 [Number]  Якщо хто почує Мої слова і не зберігатиме, Я його не суджу, бо Я не прийшов, аби судити світ, але щоб спасти світ.
[Enter]
[Number] 48 [Number]  Хто відрікається від Мене і не приймає Моїх слів, той має свого суддю: слово, яке Я сказав, — воно судитиме його останнього дня.
[Enter]
[Number] 49 [Number]  Бо не від Себе Я говорив, а Отець, Який послав Мене, це Він дав Мені заповідь, що маю сказати і що говорити.
[Enter]
[Number] 50 [Number]  І Я знаю, що Його заповідь — це вічне життя. А що Я кажу, то так кажу, як сказав Мені Отець!