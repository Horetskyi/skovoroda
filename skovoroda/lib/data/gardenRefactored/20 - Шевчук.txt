[Italic]Названа "Сігор"[Italic] ⁵¹. [Italic]У цім маленькім, але високім градику бенкетує Лот із дочками[Italic]⁵². [Italic]''У місті Бога нашого, у горі святій його"[Italic] ⁵³. [Italic]"Подібний до чоловіка розомного, що свій дім збудував на камені"[Italic] ⁵⁴. [Italic]"Хто зійде на гору Господню?"[Italic] ⁵⁵ 

[MainSection]
Із душею хто ясною,
То нащо йому броня
І шолом над головою?
Не потрібна і війна.
Непорочність — ось його броня,
А невинність — діамант-стіна.
Щит, меч, шолом — йому сам Бог.

Світе! Світе безпорадний!
Вся надія у царях!
Берег, думаєш, безвадний?
Вихор розмете цей прах.
Непорочність — це Сігор, повір,
А невинність — ось небесний двір.
Туди лети і там почий!

Бомб цей город не боїться
Ні оббріхувальних стріл,
Хитрих мін не застрашиться,
Завжди цілий — не горів.
Непорочність — ось де діамант,
А невинність — ось священний град.
Туди лети і там почий!

Ворога в цім граді люблять,
Віддають добро для них,
Силу для чужого гублять,
А не тільки для своїх.
Де ж такий чудовий град шукать?
Сам ти град, як труту зміг прогнать,
Святому Духу храм та град.
[MainSection]

[Center] Кінець