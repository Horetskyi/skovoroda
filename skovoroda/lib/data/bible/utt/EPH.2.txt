
[Number] 1 [Number]  І вас, котрі були мертвими через ваші переступи й гріхи,
[Enter]
[Number] 2 [Number]  в яких ви колись жили за звичаєм цього світу, як і князь, який панує в повітрі, згідно з духом, що тепер діє в синах непокори.
[Enter]
[Number] 3 [Number]  Між ними всі ми колись жили в пожадливостях нашого тіла, виконуючи волю тіла та думок, були від природи, як і інші, дітьми гніву,
[Enter]
[Number] 4 [Number]  але Бог, Який багатий на милість, через велику Свою любов, якою нас полюбив, —
[Enter]
[Number] 5 [Number]  нас, котрі були мертві через наші переступи, оживив разом із Христом, адже ви спасенні благодаттю, —
[Enter]
[Number] 6 [Number]  і воскресив нас разом з Ним, і в Ісусі Христі посадив разом на небесах,
[Enter]
[Number] 7 [Number]  щоб у доброті до нас в Ісусі Христі в майбутніх віках показати надзвичайно велике багатство Своєї благодаті.
[Enter]
[Number] 8 [Number]  Адже ви спасенні благодаттю через віру, і це не від вас, це Божий дар,
[Enter]
[Number] 9 [Number]  не від діл, щоб ніхто не хвалився.
[Enter]
[Number] 10 [Number]  Тому що ми — Його творіння, ми створені в Христі Ісусі для добрих діл, які Бог наперед приготував для нас, щоб ми в них перебували.
[Enter]
[Enter]
[Number] 11 [Number]  Отже, пам’ятайте, що колись ви були за тілом язичниками, яких так звані за тілом «рукотворно обрізані» називали необрізаними,
[Enter]
[Number] 12 [Number]  бо ви того часу були без Христа, відчужені від громади Ізраїля, далекі від завітів обітниці, позбавлені надії і без Бога на світі.
[Enter]
[Number] 13 [Number]  А нині, в Ісусі Христі, ви, які колись були далекими, кров’ю Христа стали близькими.
[Enter]
[Number] 14 [Number]  Адже Він — наш мир, Який зробив з двох одне, зруйнував Своїм тілом серединну перегородку — ворожнечу,
[Enter]
[Number] 15 [Number]  усунувши Закон заповідей в навчаннях, аби з двох збудувати в [Самому Собі] одну Нову Людину, встановити мир
[Enter]
[Number] 16 [Number]  і в одному тілі хрестом примирити обох з Богом, знищивши на ньому ворожнечу.
[Enter]
[Number] 17 [Number]  Прийшовши, Він благовістив мир вам — далеким, і мир вам — близьким;
[Enter]
[Number] 18 [Number]  так що через Нього обоє маємо доступ до Отця в одному Дусі.
[Enter]
[Number] 19 [Number]  Тож ви більше не чужі й не захожі, а співгромадяни святих і домашні для Бога,
[Enter]
[Number] 20 [Number]  збудовані на основі апостолів і пророків, де наріжним каменем є Сам Ісус Христос;
[Enter]
[Number] 21 [Number]  на Ньому вся будівля, досконало збудована, зростає у святий храм у Господі,
[Enter]
[Number] 22 [Number]  в Якому й ви разом будуєтеся Духом у Божу оселю.