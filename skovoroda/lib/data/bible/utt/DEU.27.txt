
[Number] 1 [Number] Мойсей та ізраїльські старійшини заповіли, кажучи: Дотримуйтеся всіх цих заповідей, які я вам сьогодні заповідаю. 
[Number] 2 [Number] І буде, — того дня, коли ви переправитеся через Йордан до землі, яку Господь, твій Бог, дає тобі, поставиш собі великі камені, побілиш їх вапном 
[Number] 3 [Number] і напишеш на тих каменях усі слова цього закону, — коли ви переправитеся через Йордан, коли ввійдете в землю, яку Господь, Бог твоїх батьків, дає тобі, — землю, яка тече молоком та медом, як Господь, Бог твоїх батьків, і сказав тобі. 
[Number] 4 [Number] І буде, — коли ви переправитеся через Йордан, то поставите ці камені, про які я вам сьогодні наказую, на горі Ґевал, і ти побілиш їх вапном. 
[Number] 5 [Number] І збудуєш там жертовник Господу, своєму Богові, жертовник із каменів; не торкатимешся до них залізним знаряддям. 
[Number] 6 [Number] Збудуєш Господу, своєму Богові, жертовник із цільних каменів і приноситимеш на ньому всепалення Господу, своєму Богові. 
[Number] 7 [Number] Приноситимеш жертву спасіння, їстимеш там до наситу і веселитимешся перед Господом, своїм Богом. 
[Number] 8 [Number] І якнайчіткіше напишеш на тих каменях весь цей закон. 
[Number] 9 [Number] Мойсей та священики-левіти промовили до всього Ізраїлю, кажуч��: Мовчи та слухай, Ізраїлю! Сьогодні ти став народом Господа, твого Бога. 
[Number] 10 [Number] Тож слухайся голосу Господа, свого Бога, і виконуй усі Його заповіді та Його постанови, які я тобі сьогодні заповідаю. 
[Number] 11 [Number] Того дня Мойсей повелів народові, кажучи: 
[Number] 12 [Number] Коли переправитесь через Йордан, нехай ось ці племена стануть на горі Ґарізін, щоб благословити народ: Симеон, Левій, Юда, Іссахар, Йосиф та Веніамин. 
[Number] 13 [Number] А ось ці племена нехай стануть на горі Ґевал, щоб проклинати: Рувим, Ґад, Асир, Завулон, Дан та Нефталим. 
[Number] 14 [Number] І левіти, озвавшись, скажуть гучним голосом усьому Ізраїлю: 
[Number] 15 [Number] Проклятий чоловік, який виготовить різьбленого чи литого ідола, гидоту для Господа, виріб рук ремісника, та поставить у потаємному місці! А весь народ у відповідь скаже: Нехай так буде! 
[Number] 16 [Number] Проклятий, хто зневажає свого батька чи свою матір! А весь народ скаже: Нехай так буде! 
[Number] 17 [Number] Проклятий, хто пересуває межі ближнього! А весь народ скаже: Нехай так буде! 
[Number] 18 [Number] Проклятий, хто збиває з дороги сліпого! А весь народ скаже: Нехай так буде! 
[Number] 19 [Number] Проклятий, хто кривить судом над захожим, сиротою чи вдовою! А весь народ скаже: Нехай так буде! 
[Number] 20 [Number] Проклятий, хто спить з дружиною свого батька, бо він відкриває покриття свого батька! А весь народ скаже: Нехай так буде! 
[Number] 21 [Number] Проклятий, хто спить з будь-якою твариною! А весь народ скаже: Нехай так буде! 
[Number] 22 [Number] Проклятий, хто спить із сестрою по своєму батьку чи по матері! А весь народ скаже: Нехай так буде! 
[Number] 23 [Number] Проклятий, хто спить зі своєю тещею! А весь народ скаже: Нехай так буде! 
[Number] 24 [Number] Проклятий, хто підступно б’є ближнього! А весь народ скаже: Нехай так буде! 
[Number] 25 [Number] Проклятий, хто бере хабарі, щоб убити якусь невинну в кровопролитті душу! А весь народ скаже: Нехай так буде! 
[Number] 26 [Number] Проклятий кожний чоловік, який не збереже вірності всім словам цього закону, виконуючи їх! А весь народ скаже: Нехай так буде!