
[Number] 1 [Number]  Павло, апостол Ісуса Христа, за велінням Бога, нашого Спасителя, та Ісуса Христа — нашої надії,
[Enter]
[Number] 2 [Number]  до Тимофія, справжнього сина у вірі: благодать, милість і мир від Бога, [нашого] Отця і нашого Господа Ісуса Христа!
[Enter]
[Enter]
[Number] 3 [Number]  Коли я йшов до Македонії, то просив тебе залишитися в Ефесі, щоби декому ти заборонив навчати чогось іншого,
[Enter]
[Number] 4 [Number]  не зважати на байки та на безкінечні родоводи, які викликають більше суперечок, ніж Божого утвердження у вірі.
[Enter]
[Number] 5 [Number]  Метою ж повеління є любов від чистого серця, від доброго сумління та нелицемірної віри.
[Enter]
[Number] 6 [Number]  Деякі, відступивши від цього, вдалися до пустих балачок,
[Enter]
[Number] 7 [Number] бажаючи бути вчителями Закону і не розуміючи ні того, що говорять, ні того, на чому наполягають.
[Enter]
[Enter]
[Number] 8 [Number]  Знаємо, що Закон добрий, коли хто його законно застосовує;
[Enter]
[Number] 9 [Number]  знаємо й те, що Закон не даний для праведного, але для беззаконних і нестриманих, безбожних і грішників, несправедливих і нечестивих, для тих, хто зневажає батька й матір, для вбивць,
[Enter]
[Number] 10 [Number]  розпусників, мужоложників, викрадачів людей, неправдомовців, клятвопорушників і для всього іншого, що противиться здоровому вченню,
[Enter]
[Number] 11 [Number]  за Євангелієм слави блаженного Бога, яка мені була довірена.
[Enter]
[Enter]
[Number] 12 [Number]  Дякую Тому, Хто зміцнює мене, — Ісусові Христові, Господу нашому, оскільки, настановивши на служіння, Він відніс мене до числа вірних, —
[Enter]
[Number] 13 [Number]  мене, який колись зневажав, переслідував і нападав на Господа! Але я був помилуваний, бо це я робив через незнання, у невірстві.
[Enter]
[Number] 14 [Number]  Тож благодать нашого Господа надмірно збільшилася в мені — з вірою та любов’ю, що в Ісусі Христі.
[Enter]
[Number] 15 [Number]  Вірним є слово і гідне повного прийняття, що Ісус Христос прийшов у світ, аби спасти грішників, серед яких я — перший.
[Enter]
[Number] 16 [Number]  Але я тому був помилуваний, щоб у мені першому Ісус Христос показав усе довготерпіння, як приклад для тих, хто має повірити в Нього для вічного життя.
[Enter]
[Number] 17 [Number]  А Цареві віків — нетлінному, невидимому, єдиному, [премудрому] Богові — честь і слава навіки-віків, амінь!
[Enter]
[Number] 18 [Number]  Це веління передаю тобі, сину Тимофію, згідно з пророцтвами, які раніше були дані про тебе, аби ти, згідно з ними, боровся доброю боротьбою,
[Enter]
[Number] 19 [Number]  маючи віру та добру совість, яку декотрі відкинули і відпали від віри.
[Enter]
[Number] 20 [Number]  Серед них — Гіменей та Олександр, котрих я передав сатані, щоб навчилися не хулити Бога.