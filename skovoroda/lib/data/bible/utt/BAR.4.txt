
[Number] 1 [Number] Це книга Божих приписів і закон, що є навіки. Усі, хто його дотримується, — на життя, а ті, що його покидають, вмирають. 
[Number] 2 [Number] Повернися, Якове, і схопися за неї, іди до сяйва перед її світлом! 
[Number] 3 [Number] Не дай іншому твоєї слави, ні те, що є для твого добра, чужому народові. 
[Number] 4 [Number] Ізраїлю, ми блаженні, бо нам знане те, що миле Богові!
[Enter]
[Number] 5 [Number] О, мій народе, пам’ять Ізраїля! Будьте ви мужніми! 
[Number] 6 [Number] Ви були продані народам не на знищення, а тому що ви викликали гнів у Бога, ви були передані ворогам. 
[Number] 7 [Number] Адже ви обурили Того, Хто створив вас, приносячи ладан демонам, а не Богові. 
[Number] 8 [Number] Ви ж забули про вічного Бога, Який вас годував, і засмутили Єрусалим, який вас виховав. 
[Number] 9 [Number] Адже він побачив гнів, що найшов на вас від Бога, і сказав: Послухайте, сусіди Сіону, Бог навів на мене великий плач, 
[Number] 10 [Number] бо я побачив полон моїх синів і дочок, який на них навів Вічний. 
[Number] 11 [Number] Адже я викормив їх з радістю, та я відіслав з плачем і риданням. 
[Number] 12 [Number] Хай ніхто не зрадіє мною, вдовицею і відпущеною багатьма. Я опустіла через гріхи моїх дітей, тому що вони відхилилися від Божого Закону, 
[Number] 13 [Number] і вони не пізнали Його заповідей, не пішли дорогами Божих заповідей і не пішли стежками напоумлення в Його праведності.
[Enter]
[Number] 14 [Number] Хай прийдуть мешканці Сіону! Згадайте полон моїх синів і дочок, який Вічний на них навів. 
[Number] 15 [Number] Адже Він навів на них народ здалека, безсоромний та іншомовний народ, котрий не посоромився старця, не помилував юнака. 
[Number] 16 [Number] Вони відвели улюблених вдови і залишили її в запустінні одну, без дочок. 
[Number] 17 [Number] Як же я можу вам допомогти? 
[Number] 18 [Number] Адже Той, Хто наводить зло, визволить вас із руки ваших ворогів. 
[Number] 19 [Number] Ідіть, діти, ідіть, бо я залишилася самотньою. 
[Number] 20 [Number] Я зняла одяг миру, одягнулася в мішковину мого благання, я заволала до Вічного в моїх днях.
[Enter]
[Number] 21 [Number] Будьте мужні, діти, кличте до Бога, і Він визволить вас з-під влади, з руки ворогів! 
[Number] 22 [Number] Бо я на Вічного поклала надію на ваше спасіння, і мені прийшла радість від Святого за милосердя, яке скоро прийде вам від нашого Вічного спасителя. 
[Number] 23 [Number] Адже я відіслала вас із плачем і риданням, а Бог віддасть мені вас з радістю і веселістю навіки. 
[Number] 24 [Number] Бо так, як мешканці Сіону тепер побачили наш полон, так швидко побачать наше спасіння, що від Бога, яке прийде на нас з великою славою і сяйвом Вічного.
[Enter]
[Number] 25 [Number] Діти, будьте довготерпеливими за той гнів, що найшов на нас від Бога. Тебе переслідував ворог, тож швидко побачиш його знищення і наступиш на їхню шию. 
[Number] 26 [Number] Мої розпещені пішли скелястими дорогами, були забрані, як стадо, захоплене ворогами. 
[Number] 27 [Number] Мужайтеся, діти, і закличте до Бога, бо вам буде від Того, Хто наводить пам’ять. 
[Number] 28 [Number] Бо так, як був ваш розум, щоб заблукати від Бога, то, повернувшись, вдесятеро помножте, щоб Його шукати. 
[Number] 29 [Number] Адже Той, Хто наводи��ь зло на вас, наведе на вас вічну радість після вашого спасіння.
[Enter]
[Number] 30 [Number] Кріпись, Єрусалиме, тебе потішить Той, Хто тобі дав ім’я! 
[Number] 31 [Number] Нещасні ті, що вчинили тобі зло і радіють твоїм падінням, 
[Number] 32 [Number] нещасні міста, яким служили твої діти, нещасне те, яке прийняло твоїх синів. 
[Number] 33 [Number] Бо так, як воно зраділо твоїм падінням і зраділо твоїм упадком, так само засумує своїм спустошенням. 
[Number] 34 [Number] І заберу його радість численних людей, і його веселість буде на ридання. 
[Number] 35 [Number] Адже вогонь найде на нього від Вічного на довгі дні, і воно буде заселене демонами багато часу.
[Enter]
[Number] 36 [Number] Поглянь на схід, Єрусалиме, і поглянь на радість, що приходить на тебе від Бога! 
[Number] 37 [Number] Ось приходять твої сини, яких ти відіслав, надходять зібрані зі сходу аж до заходу, — за словом Святого, — радіючи Божою славою.