
[Number] 1 [Number] І було до мене Господнє слово, кажучи: 
[Number] 2 [Number] І ти, людський сину, скажи: Так говорить Господь землі Ізраїля! Приходить кінець, приходить кінець на чотири кінці землі! 
[Number] 3 [Number] Приходить кінець 
[Number] 4 [Number] на тебе, що замешкуєш землю, надходить час, наблизився день, не з гуком, ані з болями. 
[Number] 5 [Number] Тепер близько, коли виллю Мій гнів на тебе і довершу Мій гнів на тобі, і судитиму тебе у твоїх дорогах, і дам на тебе всі твої гидоти. 
[Number] 6 [Number] Моє око не пощадить, і Я не помилую, тому що дам на тебе твої дороги, і твої гидоти посеред тебе будуть, і пізнаєш, що Я є Господь, що побиває. 
[Number] 7 [Number] Тепер кінець тобі, і Я пошлю проти тебе, і помщуся на тобі твоїми дорогами, і пошлю на тебе всі твої гидоти. 
[Number] 8 [Number] Моє око не пощадить, і Я не помилую, тому що на тебе пошлю твою дорогу, і твої гидоти будуть посеред тебе. І пізнаєш, що Я — Господь!
[Enter]
[Number] 9 [Number] Тому так говорить Господь: 
[Number] 10 [Number] Ось приходить кінець, ось Господній день. Якщо й зацвіла палиця, встала гордість 
[Number] 11 [Number] і розіб’є міць беззаконного, і не із замішанням, і не з поспіхом. 
[Number] 12 [Number] Приходить час, ось день. Хто купує, хай не радіє, і хто продає, хай не плаче. 
[Number] 13 [Number] Бо хто купує, більше не повернеться до продавця, і людина оком не захопить свого життя. 
[Number] 14 [Number] Затрубіть трубою і судіть усе. 
[Number] 15 [Number] Війна — ззовні від меча, а голод і смерть — зсередини. Хто на рівнині, той помре від меча, а тих, хто в місті, вигубить голод і смерть. 
[Number] 16 [Number] І врятуються ті з них, що спасаються, і будуть у горах. Усіх вб’ю, кожного в його неправедностях. 
[Number] 17 [Number] Усі руки послабнуть, і всі стегна оскверняться мокрістю, 
[Number] 18 [Number] і підв’яжуться мішковиною, і їх покриє жах, і на кожному обличчі в них — сором, і на кожній голові — лисина. 
[Number] 19 [Number] Їхнє срібло буде покинутим на дорогах, і не зважатимуть на їхнє золото. Їхні душі не наситяться, і їхній живіт не насититься. Адже це — страждання за їхні неправедні вчинки. 
[Number] 20 [Number] Вибрані прикраси — вони їх поставили на гордість і зробили з них образи їхніх гидот. Задля цього Я дав їм їх на нечистоту.
[Enter]
[Number] 21 [Number] І передам їх у руки чужинців, щоб пограбувати їх, і губителям землі на здобич, і опоганять їх. 
[Number] 22 [Number] І відверну Моє обличчя від них, і вони опоганять те, над чим Я наглядав, і ввійдуть до них без сторожі та опоганять їх. 
[Number] 23 [Number] І зроблять замішання, тому що земля сповнена народами, і місто сповнене беззаконням. 
[Number] 24 [Number] І Я відверну хвалькуватість їхньої сили, і їхні святощі оскверняться. 
[Number] 25 [Number] Прийде надолуження, і шукатиме мир, і не буде. 
[Number] 26 [Number] Горе буде за горем, і вістка буде за вісткою, і будуть шукати пророче видіння, та закон пропаде від священика, а рада від старців. 
[Number] 27 [Number] Володар зодягнеться в знищення, і руки народу землі ослабнуть. За їхніми дорогами їм учиню і за їхніми судами помщуся їм. І пізнають, що Я — Господь.