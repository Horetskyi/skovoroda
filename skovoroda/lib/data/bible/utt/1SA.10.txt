
[Number] 1 [Number] І Самуїл узяв посудину з олією, і злив на його голову, поцілував його і сказав йому: Хіба не помазав тебе Господь на володаря над Своїм народом, над Ізраїлем, і ти будеш володарем над Господнім народом? І ти спасеш його з руки його ворогів довкола. Ось це тобі знак, що Господь помазав тебе над Своїм спадком на володаря. 
[Number] 2 [Number] Як тільки сьогодні відійдеш від мене, то знайдеш двох мужів біля гробниць Рахилі в околиці Веніаміна, які дуже зрадіють, і вони скажуть тобі: Знайшлися осли, які ви пішли шукати, і ось твій батько відклав справу ослят і зажурився за вас, кажучи: Що вчиню про мого сина? 
[Number] 3 [Number] І відійдеш звідти, і підеш далі аж до дуба Тавора, і знайдеш там трьох мужів, які йдуть до Бога до Ветиля: одного, який несе трьох козенят, другого, який несе три кошики хліба, і третього, який несе міх вина. 
[Number] 4 [Number] І запитають тебе про те, що до миру, дадуть тобі дві частини хлібів, і приймеш з їхньої руки, 
[Number] 5 [Number] а після цього прийдеш до Божої гори, де є табір филистимців, там Насів-филистимець. І буде, як тільки ввійдете туди в місто, то зустрінеш хор пророків, які спускаються з Вами, а перед ними — дудки, тимпан, сопілки і гусла, і вони пророкують. 
[Number] 6 [Number] І зійде на тебе Господній дух, і пророкуватимеш з ними, і станеш іншою людиною. 
[Number] 7 [Number] І буде, коли на тебе прийдуть ці знаки, — чини все, що лиш знайде твоя рука, бо Бог з тобою. 
[Number] 8 [Number] І зійдеш вниз перед Ґалґалом, і ось спускаюся до тебе, щоби принести всепалення і мирні жертви. Перебуватимеш сім днів, аж доки я не прийду до тебе і не вкажу тобі, що будеш робити.
[Enter]
[Number] 9 [Number] І було, коли він повернув своїм плечем, щоб відійти від Самуїла, то Бог змінив йому серце на інше. І всі ознаки збулися в той день. 
[Number] 10 [Number] І звідти приходить до гори, і ось хор пророків назустріч йому. І зійшов на нього Божий Дух, і він пророкував посеред них. 
[Number] 11 [Number] І були всі, що бачили його вчора і третього дня, і побачили, як ось він посеред пророків, і сказав народ кожний до свого ближнього: Що це таке? Що сталося із сином Кіса? Хіба і Саул між пророками? 
[Number] 12 [Number] А хтось з них відповів, кажучи: Хто його батько? Саме так виникла приказка: Хіба і Саул між пророками? 
[Number] 13 [Number] Він закінчив пророкувати і прийшов до гори.
[Enter]
[Number] 14 [Number] І промовив його родич до нього і до його слуги: Куди ідете? А вони сказали: Шукати ослів! І побачили ми, що немає, і ми прийшли до Самуїла. 
[Number] 15 [Number] І родич промовив до Саула: Сповісти ж мені, що тобі сказав Самуїл! 
[Number] 16 [Number] А Саул сказав своєму родичеві: Він повідомив мені, що знайшлися осли! Та розмови про царство він йому не переказав.
[Enter]
[Number] 17 [Number] Самуїл скликав увесь народ до Господа в Массифу 
[Number] 18 [Number] і сказав синам Ізраїля: Так сказав Господь, Бог Ізраїля, проголошуючи: Я — Той, Хто вивів ізраїльських синів з Єгипту, і Я врятував вас з руки фараона, єгипетського царя, і від усіх царів, які вас гнобили! 
[Number] 19 [Number] А ви сьогодні зневажили Бога, Який сам є вашим спасителем від усієї вашої біди і ваших скорбот, і ви сказали: Ні, але поставиш над нами царя! Тепер станьте перед Господом за вашими скіпетрами і за вашими племенами.
[Enter]
[Number] 20 [Number] І Самуїл привів усі скіпетри Ізраїля, і випав жереб на скіпетр Веніаміна. 
[Number] 21 [Number] І приводить скіпетр Веніаміна за племенами, і випав жереб на плем’я Маттарі. І приводять плем’я Маттарі за чоловіками, і жереб випадає на Саула, сина Кіса. І шукали його, та не знаходили. 
[Number] 22 [Number] І питав Самуїл ще в Господа: Чи приходить сюди чоловік? І сказав Господь: Ось він сховався в наметах. 
[Number] 23 [Number] Він побіг і взяв його звідти, і поставив посеред народу, і той був вищий від усього народу на плече і вище. 
[Number] 24 [Number] І промовив Самуїл до всього народу: Чи ви побачили, кого собі Господь вибрав? Адже немає з-поміж усіх вас подібного до нього! А весь народ поглянув і сказав: Нехай живе цар!
[Enter]
[Number] 25 [Number] І сказав Самуїл народові правила царя, і написав у книзі, і поклав перед Господом. Самуїл відіслав увесь народ, і кожний пішов до свого місця. 
[Number] 26 [Number] Саул пішов до свого дому, до Ґаваа. Із Саулом пішли сини сил, і Господь доторкнувся до їхнього серця. 
[Number] 27 [Number] А сини-язичники сказали: Як цей нас спасе? Та не пошанували його і не принесли йому дарів.