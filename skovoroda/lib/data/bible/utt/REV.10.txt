
[Number] 1 [Number]  І я побачив іншого Ангела — могутнього! Він сходив з неба, оповитий хмарою, а над Його головою — райдуга, і обличчя Його — мов сонце, і Його ноги — як вогняні стовпи.
[Enter]
[Number] 2 [Number]  Він мав у Своїй руці розгорнуту книжку. І поставив Свою праву ногу на море, а ліву — на землю.
[Enter]
[Number] 3 [Number]  І закликав гучним, наче ричання лева, голосом. І коли закликав, то сім громів промовили своїми голосами.
[Enter]
[Number] 4 [Number]  І коли проголосили сім громів, я хотів записати, але почув голос з неба, який промовляв: Запечатай те, що сказали сім громів, і цього не пиши!
[Enter]
[Number] 5 [Number]  І Ангел, Якого я бачив, Котрий стояв на морі та на землі, підняв Свою праву руку до неба
[Enter]
[Number] 6 [Number]  і поклявся Тим, Який живе віки віків, Який створив небо й те, що на ньому, і землю й те, що на ній, і море й те, що в ньому, — що часу вже більше не буде.
[Enter]
[Number] 7 [Number]  Але в ті дні, коли залунає голос сьомого ангела, коли він має засурмити, — тоді завершитьс�� Божа таємниця, яку Він сповістив Своїм рабам — пророкам.
[Enter]
[Number] 8 [Number]  І я почув Його голос із неба, який знову говорив зі мною, промовляючи: Іди, візьми розгорнуту книгу, що в руці Ангела, Який стоїть на морі й на землі!
[Enter]
[Number] 9 [Number]  І пішов я до Ангела, і сказав Йому: Дай мені книгу! А Він мені каже: Візьми і з’їж її! Гірка буде вона у твоєму череві, але в устах буде солодкою, наче мед.
[Enter]
[Number] 10 [Number] І я взяв книгу з руки Ангела, і з’їв її, і була в моїх устах, наче солодкий мед, а коли з’їв її, була гіркою у моєму череві.
[Enter]
[Number] 11 [Number]  І Він каже мені: Треба тобі знову пророкувати про народи, про язичників, про племена і про багатьох царів.