
[Number] 1 [Number]  Отже, маючи такі обітниці, улюблені, очистьмо себе від усякої нечистоти тіла та духа, звершуючи святі справи в Божому страху.
[Enter]
[Number] 2 [Number]  Зробіть місце для нас. Ми нікого не скривдили, нікому не нашкодили, нікого не використали.
[Enter]
[Number] 3 [Number]  Не на осуд кажу, бо раніше сказав я, що ви в наших серцях, так щоб нам разом померти або ж разом жити.
[Enter]
[Number] 4 [Number]  Маю велику впевненість щодо вас, дуже пишаюся вами; при всій нашій журбі я сповнився втіхою і переповнився радістю.
[Enter]
[Number] 5 [Number]  Бо коли ми прийшли до Македонії, наше тіло не мало жодного спочинку, ми в усьому бідували: зовні — боротьба, усередині — страх.
[Enter]
[Number] 6 [Number]  Але Бог — Той, Хто втішає покірних, — потішив нас приходом Тита,
[Enter]
[Number] 7 [Number]  і не лише його приходом, а й утіхою, коли, розповідаючи нам про вашу журбу, ваш смуток, вашу ревність за мене, радів за вас; тому я ще більше зрадів.
[Enter]
[Enter]
[Number] 8 [Number]  Бо хоч і засмутив я вас посланням, та не каюся, хоч і каявся, оскільки бачу, що послання, хоч і тимчасово, засмутило вас;
[Enter]
[Number] 9 [Number]  тепер я радію не тому, що ви були засмучені, а тому, що засмутилися на покаяння. Бо ви по-Божому засмутилися, щоб ні в чому не зазнати втрати через нас.
[Enter]
[Number] 10 [Number]  Адже смуток, що по-Божому, приносить покаяння на спасіння, — ним не слід журитися, а смуток світу спричиняє смерть.
[Enter]
[Number] 11 [Number]  Саме це засмучення по-Божому, — дивіться, яку старанність у вас викликало, яке виправдання, яке обурення, який страх, яке бажання, яку ревність, яку відплату! У всьому ви показали себе чистими в справі.
[Enter]
[Number] 12 [Number]  А коли я і написав вам, то не через того, хто скривдив, і не задля скривдженого, а щоб ваша турбота про нас виявилася для вас перед Богом.
[Enter]
[Number] 13 [Number]  Тому ми втішилися. При нашій радості ми ще значно більше втішилися радістю Тита, що ви всі заспокоїли його дух.
[Enter]
[Number] 14 [Number]  Тож коли я перед ним чимось похвалився вами, то не був засоромлений, але оскільки все, про що ми говорили, є правдою, то й те, чим ми хвалилися перед Титом, виявилося правдою.
[Enter]
[Number] 15 [Number]  А його серце дуже прихильне до вас, коли згадує про послух усіх вас, як ви зі страхом і трепетом прийняли його.
[Enter]
[Number] 16 [Number] Радію, що в усьому можу покластися на вас.