
[Number] 1 [Number]  Вони перепливли на другий бік моря, до землі Гадаринської.
[Enter]
[Number] 2 [Number]  А як Він вийшов із човна, зненацька перестрів Його біснуватий чоловік з гробниць.
[Enter]
[Number] 3 [Number]  Жив він у тих гробницях, і ніхто не міг його скувати навіть ланцюгами,
[Enter]
[Number] 4 [Number] бо часто в’язали його путами й кайданами, та він розривав кайдани і нищив пута, і ніхто не міг його приборкати;
[Enter]
[Number] 5 [Number] і завжди, вночі та вдень, він перебував у гробницях і в горах, кричав і бився об каміння.
[Enter]
[Number] 6 [Number] Та коли він здалека побачив Ісуса, то прибіг і поклонився Йому.
[Enter]
[Number] 7 [Number]  І, закричавши гучним голосом, каже: Що Тобі до мене, Ісусе, Сину Бога Всевишнього? Заклинаю Тебе Богом, не муч мене!
[Enter]
[Number] 8 [Number] Оскільки Він говорив йому: Нечистий духу, вийди з людини!
[Enter]
[Number] 9 [Number] Ісус запитав його: Яке твоє ім’я? Той каже Йому: Легіон моє ім’я, — бо нас багато!
[Enter]
[Number] 10 [Number] І дуже благав Його, щоб не виганяв їх із цієї околиці.
[Enter]
[Number] 11 [Number] Паслося ж там на горі велике стадо свиней.
[Enter]
[Number] 12 [Number] І просили Його, кажучи: Пошли нас у свиней, щоб у них увійшли ми!
[Enter]
[Number] 13 [Number] І Він дозволив їм. Тож повиходили нечисті духи, увійшли у свиней, і кинулося стадо — десь зо дві тисячі — з кручі в море та втопилося в морі.
[Enter]
[Number] 14 [Number] А ті, хто їх пас, втекли й сповістили в місті та в селах. І люди вийшли побачити, що сталося.
[Enter]
[Number] 15 [Number] І приходять до Ісуса, і бачать, що біснуватий — той, хто мав легіон, — сидить одягнений і при своєму розумі; і вони злякалися.
[Enter]
[Number] 16 [Number] Розповіли ж їм очевидці, що сталося з біснуватим, і про свиней.
[Enter]
[Number] 17 [Number] І почали благати Його покинути їхню околицю.
[Enter]
[Number] 18 [Number]  І коли Він сідав у човен, то просив Його біснуватий, щоби бути з Ним.
[Enter]
[Number] 19 [Number]  Та Він йому не дозволив, але сказав йому: Іди до свого дому, до своїх, і сповісти їм, що для тебе Господь зробив, як змилосердився над тобою!
[Enter]
[Number] 20 [Number]  Тож пішов він, та й почав проповідувати в Десятимісті про те, що зробив для нього Ісус, і всі дивувалися.
[Enter]
[Enter]
[Number] 21 [Number]  А як Ісус переплив човном знову на другий бік, зібрався великий натовп довкола Нього, і Він перебував біля моря.
[Enter]
[Number] 22 [Number]  Прийшов один зі старших синагоги на ім’я Яір і, побачивши Його, упав Йому до ніг
[Enter]
[Number] 23 [Number]  і дуже просив Його, кажучи: Донечка моя помирає. Прийди і поклади на неї руки, щоб видужала й жила!
[Enter]
[Number] 24 [Number]  І Він пішов з ним. За Ним ішов великий натовп і тіснив Його.
[Enter]
[Number] 25 [Number] А жінка, яка страждала від кровотечі дванадцять років
[Enter]
[Number] 26 [Number] та багато натерпілася від численних лікарів, — витратила все своє майно й жодного полегшення не мала, але стало їй ще гірше, —
[Enter]
[Number] 27 [Number]  почувши про Ісуса, підійшла в натовпі ззаду й доторкнулася до Його одягу.
[Enter]
[Number] 28 [Number] Вона говорила: Якщо лише доторкнуся до Його одягу, — одужаю!
[Enter]
[Number] 29 [Number] І враз припинилася її кровотеча, і вона відчула в тілі, що видужала від хвороби.
[Enter]
[Number] 30 [Number]  Тієї ж миті Ісус відчув у Собі, що сила вийшла з Нього. Обернувшись до натовпу, Він запитав: Хто доторкнувся до Мого одягу?
[Enter]
[Number] 31 [Number] А Його учні говорили Йому: Ти ж бачиш, що натовп Тебе тіснить, і запитуєш: Хто доторкнувся до Мене?
[Enter]
[Number] 32 [Number]  І оглядався, щоби побачити ту, яка це зробила.
[Enter]
[Number] 33 [Number] А жінка злякалася і тремтіла, знаючи, що сталося з нею; прийшла і впала перед Ним, і сказала Йому всю правду.
[Enter]
[Number] 34 [Number]  Він же промовив до неї: Дочко, віра твоя спасла тебе! Іди з миром і будь здоровою від своєї недуги.
[Enter]
[Number] 35 [Number] Коли Він ще говорив, прийшли від старшого синагоги, та й сказали: Донька твоя померла, навіщо ще турбувати Вчителя?
[Enter]
[Number] 36 [Number] Ісус, почувши сказані слова, говорить старшому синагоги: Не бійся, тільки вір!
[Enter]
[Number] 37 [Number]  І Він не дозволив, щоби з Ним хтось пішов, за винятком Петра, Якова та Івана — брата Якового.
[Enter]
[Number] 38 [Number] Вони прийшли в дім старшого синагоги, і Він побачив метушню та тих, які дуже плакали й голосили.
[Enter]
[Number] 39 [Number]  Увійшовши, сказав їм: Чому ви метушитеся й плачете? Дитина не померла, а спить!
[Enter]
[Number] 40 [Number]  І почали сміятися з Нього. Він же, випровадивши всіх, взяв батька й матір дитини та тих, хто був з Ним, і ввійшов туди, де лежала дитина.
[Enter]
[Number] 41 [Number]  І, взявши дитину за руку, промовив до неї: Таліта кум, — що в перекладі означає: Дівчино, кажу тобі, встань!
[Enter]
[Number] 42 [Number] І вмить підвелася дівчина й почала ходити, бо мала дванадцять років. І жахнулися всі відразу від великого потрясіння.
[Enter]
[Number] 43 [Number]  Та Він суворо наказав їм, щоб ніхто не довідався про це. І звелів дати їй поїсти.