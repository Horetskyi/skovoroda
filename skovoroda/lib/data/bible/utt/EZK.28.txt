
[Number] 1 [Number] І до мене було Господнє слово, що промовляло: 
[Number] 2 [Number] І ти, людський сину, скажи володареві Тиру: Так говорить Господь: Тому що твоє серце піднялося вгору, і ти сказав: Я є богом, я поселився в Божій оселі в серці моря, — а ти є людиною, а не богом, і ти дав твоє серце за Боже серце! 
[Number] 3 [Number] Хіба ти мудріший від Даниїла? Чи мудреці не навчили тебе їхнього вміння? 
[Number] 4 [Number] Хіба не твоїм умінням чи твоєю розумністю ти собі зробив силу, срібло і золото у твоїх скарбницях? 
[Number] 5 [Number] Чи не твоїм великим умінням і твоєю торгівлею ти виповнив твою силу, твоє серце піднялося у твоїй силі?
[Enter]
[Number] 6 [Number] Через це так говорить Господь: Тому що ти дав твоє серце за Боже серце, 
[Number] 7 [Number] то замість цього ось Я наводжу на тебе поганих чужинців з народів, і вони обнажать свої мечі проти тебе і проти краси твого вміння, і розсиплю твою красу на знищення, 
[Number] 8 [Number] і вони тебе зведуть, і помреш смертю побитих у серці моря. 
[Number] 9 [Number] Невже ж ти скажеш перед тими, що тебе нищать, «я — бог»? Ти ж є людиною, а не богом! 
[Number] 10 [Number] Ти загинеш від безлічі необрізаних, від рук чужинців. Бо Я сказав, — говорить Господь.
[Enter]
[Number] 11 [Number] І до мене було Господнє слово, що промовляло: 
[Number] 12 [Number] Людський сину, підніми голосіння над володарем Тиру і скажи йому: Так говорить Господь: Ти — віддзеркалення подоби і вінець краси, 
[Number] 13 [Number] ти став у розкоші Божого раю. Ти одягнув усякий шляхетний камінь, сердолік, топаз, смарагд, гранат, сапфір і яшму, срібло, золото, ліґурій, агат, аметист, хризоліт, берил, онікс, і ти золотом наповнив твої скарби, і твої скарбниці в тебе з дня, в який ти був створений.
[Enter]
[Number] 14 [Number] Я тебе поставив з херувимом на святій Божій горі, ти був посеред палаючого каміння. 
[Number] 15 [Number] Ти був бездоганний у твоїх днях, від дня, в який ти був створений, аж доки не знайдено неправедності в тобі. 
[Number] 16 [Number] Від безлічі твоєї торгівлі ти наповнив свої кімнати беззаконням, і ти згрішив, і ти був уражений, скинений з Божої гори, — тебе херувим вивів з-посеред вогнистого каміння. 
[Number] 17 [Number] Твоє серце піднялося вгору через твою красу, зітліла твоя вмілість з твоєю красою. Через безліч твоїх гріхів Я тебе кинув на землю, Я тебе дав як приклад перед царями. 
[Number] 18 [Number] Через безліч твоїх гріхів і неправедностей твоєї торгівлі Я осквернив твоє святе. І Я виведу вогонь з-посеред тебе, він тебе пожере. І дам тебе на порох на твоїй землі перед усіма, що тебе бачать. 
[Number] 19 [Number] І всі в народах, що тебе знають, сумуватимуть за тобою. Ти став на знищення і більше тебе не буде навіки.
[Enter]
[Number] 20 [Number] І до мене було Господнє слово, що промовляло: 
[Number] 21 [Number] Людський сину, скріпи твоє обличчя проти Сідону і пророкуй проти нього, 
[Number] 22 [Number] і скажи: Так говорить Господь: Ось Я проти тебе, Сідоне, і прославлюся в тобі, і ти пізнаєш, що Я — Господь, коли Я звершу серед тебе суди і освячуся в тобі. 
[Number] 23 [Number] Смерть і кров на твоїх дорогах, і впадуть побиті мечами серед тебе довкола тебе. І пізнають, що Я — Господь, 
[Number] 24 [Number] і не будуть більше колючкою гіркоти і терниною болю для дому Ізраїля від усіх, що довкола них, що їх не вшановують. І пізнають, що Я є Господь.
[Enter]
[Number] 25 [Number] Так говорить Господь: І зберу Ізраїль з народів, звідти, куди були розсипані, і освячуся в них перед народами і племенами. І вони поселяться в їхній землі, яку Я дав Моєму рабові Якову, 
[Number] 26 [Number] і поселяться на ній в надії, збудують доми, насадять виноградники і поселяться в надії, коли вчиню суд над усіма, що їх не шанують, з тими, що довкола них. І пізнають, що Я — їхній Господь Бог і Бог їхніх батьків.