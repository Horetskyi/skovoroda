
[Number] 1 [Number]  А про служіння святим мені зайве писати вам,
[Enter]
[Number] 2 [Number]  бо знаю вашу готовність; нею хвалюся за вас перед македонцями, що Ахая від минулого року готова, — ваша ревність заохотила багатьох.
[Enter]
[Number] 3 [Number]  Тож я послав братів, щоб те, чим ми хвалилися щодо вас, не виявилося в цьому випадку даремним, а щоб, як я сказав, ви були готові.
[Enter]
[Number] 4 [Number]  Як прийдуть зі мною македонці й знайдуть вас неготовими, щоб ми не були засоромлені з приводу того, [чим хвалилися], а про вас і не говорю.
[Enter]
[Number] 5 [Number] Отже, я вважав необхідним просити братів, аби пішли до вас заздалегідь і підготували щедрий дар, про який ви наперед сповістили, щоб він був готовий — саме як щедрий дар, а не як вимушений.
[Enter]
[Number] 6 [Number]  Втім, хто сіє скупо, той скупо і жатиме, а хто сіє щедро, той щедро і пожне.
[Enter]
[Number] 7 [Number]  Кожний нехай дає за велінням серця, а не з жалем чи з примусу, адже Бог любить того, хто дає з радістю.
[Enter]
[Number] 8 [Number]  А Бог спроможний збагатити вас усякою благодаттю, щоб ви завжди в усьому мали повний достаток і збагачувалися всяким добрим ділом,
[Enter]
[Number] 9 [Number]  як написано: Розсипав, роздав бідним; його праведність перебуває навіки!
[Enter]
[Number] 10 [Number]  А Той, Хто дає насіння та хліб сіячеві на поживу, нехай зростить і примножить ваше «насіння» і нехай виростить плоди вашої праведності.
[Enter]
[Number] 11 [Number]  У всьому збагачуйтеся різноманітною щирістю, яка через нас складає подяку Богові.
[Enter]
[Number] 12 [Number]  Бо справа цього служіння не тільки задовольняє потреби святих, вона переповнена численними подяками Богові.
[Enter]
[Number] 13 [Number]  Завдяки досвідові цього служіння вони славлять Бога за ваше підкорення Євангелію Христа, яке ви сповідуєте, та за щирість спілкування з ними та з усіма.
[Enter]
[Number] 14 [Number] Тож у своїй молитві за вас вони прагнуть до вас через превелику Божу благодать, яка над вами.
[Enter]
[Number] 15 [Number]  Подяка Богові за Його невимовний дар!