
[Number] 1 [Number] І Він сказав Мойсеєві: Підіймися до Господа, — ти, Аарон, Надав, Авіуд і сімдесят старійшин Ізраїля, і поклоніться здалека Господу. 
[Number] 2 [Number] Нехай наблизиться сам-один Мойсей до Бога, вони ж хай не наближаються, і народ разом з ними хай не підіймається. 
[Number] 3 [Number] Тож Мойсей прийшов і переказав народові всі Божі слова і настанови. А весь народ одноголосно відповів, кажучи: Усі слова, які сказав Господь, виконаємо, — ми будемо слухняні. 
[Number] 4 [Number] Усі Господні слова Мойсей записав. І, уставши вранці, Мойсей поставив під горою жертовник і дванадцять каменів, відповідно до дванадцяти племен Ізраїля. 
[Number] 5 [Number] Він послав юнаків, Ізраїльських синів, і ті принесли всепалення, і зарізали в жертву Богові бичків, як подячну жертву за спасіння. 
[Number] 6 [Number] Мойсей, узявши половину крові, налив у посудини, а другу половину крові вилив на жертовник. 
[Number] 7 [Number] Узявши книгу завіту, він прочитав народові, аби почув. І вони відповіли: Усе, що сказав Господь, виконаємо, — ми будемо слухняні! 
[Number] 8 [Number] Тож Мойсей узяв кров, покропив народ і сказав: Ось — кров завіту, який Господь уклав з вами згідно з усіма цими словами. 
[Number] 9 [Number] І Мойсей, Аарон, Надав, Авіуд і сімдесят з ради старійшин Ізраїля піднялися вверх 
[Number] 10 [Number] і побачили там місце, де стояв Бог Ізраїля. Під Його ногами — наче витвір із сапфірового каменя, на вигляд — немов чистий небозвід. 
[Number] 11 [Number] І з обраних Ізраїля не забракло жодного. І вони з’явилися на Божому місці, їли і пили. 
[Number] 12 [Number] І сказав Господь Мойсеєві: Підіймися до Мене на гору і стій там, і дам тобі кам’яні скрижалі — закон і заповіді, які Я записав, щоб дати їм закон. 
[Number] 13 [Number] Мойсей та Ісус, його слуга, піднявшись, вийшли на Божу гору. 
[Number] 14 [Number] А старійшинам вони сказали: Спокійно очікуйте тут, доки не повернемося до вас. Ось з вами Аарон та Ор; якщо хтось матиме справу, нехай іде до них. 
[Number] 15 [Number] Мойсей та Ісус вийшли на гору, і хмара покрила гору, — 
[Number] 16 [Number] Божа слава зійшла на гору Синай. Хмара покривала її шість днів. А сьомого дня Господь із середини хмари покликав Мойсея. 
[Number] 17 [Number] Вигляд же Господньої слави перед синами Ізраїля — наче палаючий вогонь на вершині гори. 
[Number] 18 [Number] Тож Мойсей увійшов до середини хмари і піднявся на гору, і пробув там на горі сорок днів і сорок ночей.