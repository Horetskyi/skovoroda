[Italic]Із цього давнього вірша[Italic] ⁷⁸

Τῆς ὥρας ἀπόλαυε. Ταχὺ γὰρ πάντα γηράσκει.
Ἕν θέρος ἐξ ἐρίφου, τραχύν ἔθηκε τράγον¹⁸⁸. 
[Tab2] тобто:
[Italic]Радість май із днів твоїх, все-бо скоро старіє:[Italic]
[Italic]В одне літо з козлятка став кошлатий цап.[Italic]

[MainSection]
Осінь нам проходить, а весна пройшла,
Коза козля родить, як весна прийшла.
Ледве літо запало, а козля цапом стало,
[Tab2] Цап бородатий!

Ах, відкинем печалі! Вік короткотривалий!
[Tab2] Будь солодке, життя!

Хто журбу в утробі завжди був носив,
Той лежить у гробі й ніколи не жив.
Ах, утіхо і радість! О сердечная сладість!
[Tab2] Пряме ж ти, життя!

Не красне довготою, та красне добротою,
[Tab2] Як пісня, життя!

Бог мій милосердий, я його люблю,
Бо то камінь твердий, сум любо терплю,
Він живий, не вмирає, бо жива з ним палає
[Tab2] І душа моя.

А кому він не служить, то нехай, бідний, тужить,
[Tab2] Бо то сирота!

Солодке бажаєш? Завидь усю вбий!
Ситий будь, чим маєш, і нічого не бійсь.
Плюнь на гробнії прахи й на дитячії страхи,
[Tab2] Смерть — не шкода, спокій.

Жив отак ув Афінах, жив отак в Палестині
[Tab2] Епікур — Христос⁷⁹.
[MainSection]

[Center] Кінець

Складена в час відкриття Харківського намісництва⁸⁰, коли я перебував в усамітненні в монастирі Сіннянському.
[Right] Григорій Варсава Сковорода