
[Number] 1 [Number] І Веселеїл зробив ковчег, 
[Number] 2 [Number] і покрив його зсередини та ззовні чистим золотом, а довкола до нього приробив золотий обідок. 
[Number] 3 [Number] Він вилив для нього чотири золотих кільця — два з одного боку і два з другого боку, — 
[Number] 4 [Number] по товщині жердин, щоб ними його носити. 
[Number] 5 [Number] А зверху ковчега він зробив Очищення із чистого золота 
[Number] 6 [Number] і двох золотих херувимів — 
[Number] 7 [Number] одного херувима на одному боці Очищення, і одного херувима на другому боці Очищення; 
[Number] 8 [Number] своїми крилами вони отінювали Очищення. 
[Number] 9 [Number] Із чистого золота він зробив стіл покладання. 
[Number] 10 [Number] Для нього він вилив чотири золотих кільця, два з одного боку і два з другого — достатньо широкі, щоб переносити його жердинами, які вставляли в них. 
[Number] 11 [Number] І зробив жердини для ковчега і столу, і покрив їх золотом. 
[Number] 12 [Number] Із золота він зробив посуд для столу: полумиски, кадильниці, черпаки і чаші, — ті, якими приносилося жертви виливання. 
[Number] 13 [Number] І він зробив золотий світильник, щоб світити: міцний стояк, 
[Number] 14 [Number] а з обох його боків — трубчасті відгалуження. 
[Number] 15 [Number] Від його трубчастих відгалужень відходять гілки: три з одного боку і три з другого, — рівні між собою. 
[Number] 16 [Number] А на кінцях з них виходять їхні чашечки, — з них, подібні до мигдалю. І з них — квіточки, щоб на них були лампадки. А сьома квіточка — на кінці світильника, що зверху, вгорі. Він — міцний, увесь золотий. 
[Number] 17 [Number] А на ньому — сім золотих лампадок. І для нього — золоті щипці, і для нього — золоті лійки. 
[Number] 18 [Number] Він же покрив сріблом стовпи, і вилив для стовпів золоті кільця, і позолотив бруси золотом, і позолотив стовпи для завіси золотом, і зробив золоті гачки. 
[Number] 19 [Number] Він же зробив і золоті кільця для намету, і мідні кільця для двору та кільця для розвішування завіси зверху. 
[Number] 20 [Number] Він же вилив срібні головки стовпів намету, і мідні головки стовпів входу намету, і входу двору, і зробив срібні кільця для стовпів. Він же посріблив їх. 
[Number] 21 [Number] Він же зробив і мідні кілки для намету, і кілки для огорожі двору. 
[Number] 22 [Number] Він же спорудив мідний жертовник з мідних кадильниць, які належали чоловікам, що повстали з громадою Коре. 
[Number] 23 [Number] Він же зробив усе обладнання для жертовника, і його основу, і горщик для жару, і казани, і вилки для м’яса — усе мідне. 
[Number] 24 [Number] Він зробив для жертовника приставку, решітчастий виріб, нижче горщика для жару — під ним, до його половини. І він прикріпив до неї, до чотирьох кутів приставки жертовника, чотири мідних кільця, по товщині ручок, щоб за допомогою них носити жертовник. 
[Number] 25 [Number] Він же виготовив святу олію помазання і кадильну суміш — чистий витвір виробника ладану. 
[Number] 26 [Number] Він же зробив мідний умивальник і його мідну підставку із дзеркал тих, які постили, які постили біля входу в намет свідчення в той день, коли поставив його. 
[Number] 27 [Number] Він зробив умивальник, щоб у ньому Мойсей, Аарон і його сини, коли тільки вони входять у намет свідчення, вмивали свої руки й ноги чи щоб обмивалися, коли тільки підходять служити до жертовника, — як і заповів Господь Мойсеєві.