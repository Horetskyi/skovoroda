
[Number] 1 [Number] Мудрий суддя напоумить свій народ, і володіння розумного буде справним. 
[Number] 2 [Number] Як суддя народу, так і його слуги, і як володар міста, так усі його мешканці. 
[Number] 3 [Number] Не напоумлений цар нищить свій народ, і місто замешкується через розум сильних. 
[Number] 4 [Number] У Господній руці влада землі, і підносить у часі над нею потрібного. 
[Number] 5 [Number] У Господній руці — добра дорога чоловіка, і на обличчя книжника Він покладе Свою славу.
[Enter]
[Number] 6 [Number] Не злися на ближнього всілякою неправедністю і не чини нічого досадливими ділами. 
[Number] 7 [Number] Гордість зненавиджена перед Господом і людьми, і в обох погана неправедність. 
[Number] 8 [Number] Царство переводиться від народу до народу через неправедність, досади і маєток. Бо ж немає нічого більш беззаконного, ніж любитель грошей. Бо цей і на свою душу згубне чинить. 
[Number] 9 [Number] Чому виноситься земля і попіл? Бо поки живе, він викинув свої нутрощі. 
[Number] 10 [Number] Як довга хвороба, лікар вирізує. І цар є сьогодні, і завтра помре. 
[Number] 11 [Number] Бо коли помре чоловік, успадкують гади, звірі та черв’яки.
[Enter]
[Number] 12 [Number] Початок гордості чоловіка — відступити від Господа, і від Того, що його створив, відступило його серце. 
[Number] 13 [Number] Бо початок гордості — гріх, і хто його тримає, проллє гидоту. Через це Господь прославився карами і знищив їх до кінця. 
[Number] 14 [Number] Господь знищив престоли володарів, і замість них посадив лагідних. 
[Number] 15 [Number] Господь виполов коріння народів і замість них посадив смиренних. 
[Number] 16 [Number] Господь знищив країни народів і вигубив їх аж до основ землі. 
[Number] 17 [Number] Він забрав з них людей, знищив їх і усунув їхню пам’ять із землі. 
[Number] 18 [Number] Гордість не створено для людей, і гнів люті для народжених від жінок.
[Enter]
[Number] 19 [Number] Яке чесне насіння? Насіння людини. Яке чесне насіння? Ті, що бояться Господа. Яке нечесне насіння? Насіння людини. Яке нечесне насіння? Ті, що порушують заповіді. 
[Number] 20 [Number] Їхній володар — в честі серед братів, і ті, що бояться Господа, у Його очах. 
[Number] 21 [Number] Господній страх — початок сприймання, а ствердіння і гордість — початок відкидання. 
[Number] 22 [Number] Приходько, чужинець і бідний, їхня похвала — страх Господній. 
[Number] 23 [Number] Неправедно не шанувати розумного бідного, і не годиться прославляти грішного чоловіка. 
[Number] 24 [Number] Володар, суддя і сильний прославляться, і немає в них когось більшого від того, що боїться Господа. 
[Number] 25 [Number] Мудрому рабові служитимуть вільні, і розумний чоловік не нарікатиме.
[Enter]
[Number] 26 [Number] Не мудруй, щоби чинити твоє діло, і не прославляйся в час твоєї біди. 
[Number] 27 [Number] Кращий, хто працює і повністю все виконує, ніж хто ходить, прославляючись, і лишається без хлібів. 
[Number] 28 [Number] Дитино, прославляй твою душу в лагідності й дай їй честь за її гідністю. 
[Number] 29 [Number] Хто виправдає того, хто грішить проти його душі? І хто прославить того, що зневажає своє життя? 
[Number] 30 [Number] Бідний прославляється через свою розумність, і багатий прославляється через своє багатство. 
[Number] 31 [Number] Хто прославляється в бідноті, і скільки більше в багатстві? І хто не славний в багатстві, наскільки більше в бідноті?