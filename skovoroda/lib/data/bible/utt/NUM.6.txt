
[Number] 1 [Number] І промовив Господь до Мойсея, кажучи: 
[Number] 2 [Number] Промовляй до ізраїльських синів і скажи їм: Чоловік або жінка, який складе Господу особливу обітницю молитви очищення, щоб очистити себе, — 
[Number] 3 [Number] буде стримуватися від вина та оцту з вина, і оцту з міцного напою він не вживатиме, і, що тільки виготовляється з винограду, він не питиме, і свіжого та сухого винограду він також не їстиме. 
[Number] 4 [Number] У всі дні своєї обітниці він не вживатиме в їжу нічого, що тільки походить з винограду, — від вина з вичавленого винограду до виноградних кісточок. 
[Number] 5 [Number] У всі дні своєї обітниці очищення бритва не торкнеться його голови, доки не сповняться дні, на які давав обіцянку Господу; відрощуючи волосся на голові, буде святим. 
[Number] 6 [Number] У всі дні обітниці Господу не підійде до жодної померлої душі: 
[Number] 7 [Number] ні до батька, ні до матері, ні до брата, ні до сестри — він не стане нечистим через них, якщо вони помруть, бо обітниця його Бога — на ньому, на його голові. 
[Number] 8 [Number] Усі дні його обітниці він буде святим перед Господом. 
[Number] 9 [Number] Якщо ж поруч з ним хтось раптово помре, то відразу оскверниться голова його обітниці, і він обстриже свою голову в той день, коли очиститься. Сьомого дня він пострижеться, 
[Number] 10 [Number] а восьмого дня принесе священикові до входу в намет свідчення дві горлиці чи двох голубенят; 
[Number] 11 [Number] і священик принесе одне за гріх, а одне — на всепалення; і священик для нього звершить примирення за те, що той згрішив через мертву душу; і він освятить свою голову в той день, 
[Number] 12 [Number] в який посвятився Господу — на дні обітниці: він приведе однорічне ягня за провину, а попередні дні не будуть зараховані, бо осквернилася голова його обітниці. 
[Number] 13 [Number] А це — закон для того, хто складає обітницю. Того дня, коли завершить свою обітницю, нехай особисто принесе жертвоприношення до входу в намет свідчення, 
[Number] 14 [Number] принесе свій дар Господу: одне однорічне ягня без вади — на всепалення, і одну однорічну овечку без вади — за гріх, і одного барана без вади — за спасіння; 
[Number] 15 [Number] а також кошик прісних хлібів з питльованого пшеничного борошна, приготованого на олії, прісного коржа, змащеного олією, свою жертву і свою жертву виливання. 
[Number] 16 [Number] І священик принесе це перед Господа; він приготує те, що за його гріх та його всепалення, 
[Number] 17 [Number] а барана принесе Господу як жертву спасіння разом з кошиком прісних хлібів, і священик принесе його жертву і жертву виливання. 
[Number] 18 [Number] І той, хто давав обітницю, обстриже голову задля своєї обітниці біля входу в намет свідчення, і покладе волосся на вогонь, що горить під жертвою спасіння. 
[Number] 19 [Number] І священик візьме варену лопатку барана, один прісний хліб з кошика та один прісний корж, і покладе на руки того, хто давав обітницю, — після обстриження ознаки його обітниці. 
[Number] 20 [Number] І священик принесе їх як дар перед Господом. Це освячене — для священика, на додаток до грудинки з принесеного і до стегна особливого дару. І після цього той, хто давав обітницю, може пити вино. 
[Number] 21 [Number] Це — закон для того, хто складає обітницю і хто обіцяє Господу свій дар для Господа стосовно обітниці, — понад те, на що спроможна його рука, згідно із силою його обітниці, яку складає згідно із законом очищення. 
[Number] 22 [Number] І промовив Господь до Мойсея, кажучи: 
[Number] 23 [Number] Скажи Ааронові та його синам, говорячи: Так будете благословляти ізраїльських синів, промовляючи до них, 
[Number] 24 [Number] і хай покладуть Моє Ім’я на ізраїльських синах, і Я, Господь, поблагословлю їх: 
[Number] 25 [Number] Нехай поблагословить тебе Господь і збереже тебе; 
[Number] 26 [Number] хай засяє Господь Своїм обличчям на тебе і виявить тобі милосердя! 
[Number] 27 [Number] Нехай Господь підійме Своє обличчя на тебе і хай дасть тобі мир!