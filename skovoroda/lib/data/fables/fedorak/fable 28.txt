Якось у Карпатах Олениця, побачивши домашнього Кабана: 
— Моє шанування, пане Кабане, — почала вiтатися. — Тішуся, що вас... 
— Чого ж ти, негідна підлото, така непоштива? — крикнув, насупившись, Кабан, — Чого ти мене називаєш Кабаном? Хіба не знаєш, що мене піднесено до Барана? На се маю патент, і що рід мій походить від найшляхетніших бобрів, а замість опанчі для образу ношу на публiцi здерту з вівці шкуру. 
— Прошу вибачити, ваша шляхетносте, сказала Олениця, — я не знала. Ми, прості, судимо не за вбранням і словами, але за ділами. Ви так само, як і раніше, риєте землю і ламаєте тин. Дай Боже вам бути і конем!