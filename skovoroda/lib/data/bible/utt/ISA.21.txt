
[Number] 1 [Number] Видіння пустелі. Як вихор, що проноситься крізь пустелю, що з пустелі приходить, із суші, 
[Number] 2 [Number] мені сповіщено страшне і тяжке видіння. Хто зневажає, зневажає, хто чинить беззаконня, чинить беззаконня. Проти мене еламіти, і посли персів проти мене йдуть. Тепер застогну і себе потішу. 
[Number] 3 [Number] Через це мої стегна сповнені слабкості, і мене охопили болі, як ту, яка народжує. Я вчинив зло, щоб не почути, я поспішив, щоб не бачити. 
[Number] 4 [Number] Моє серце зведене, і мене заливає беззаконня, моя душа набралася страху. 
[Number] 5 [Number] Приготуй же стіл, пийте, їжте! Піднявшись, володарі, приготуйте щити! 
[Number] 6 [Number] Бо так сказав мені Господь: Пішовши, постав себе сторожем і сповісти, що лише побачиш.
[Enter]
[Number] 7 [Number] І я побачив двох вершників-кіннотників, вершника на ослі та вершника на верблюді. Послухай дуже пильно 
[Number] 8 [Number] і приклич Урію на Господню сторожову вежу! А той сказав: Я стояв постійно вдень, і над табором стояв я цілу ніч, 
[Number] 9 [Number] і ось він іде, вершник, на парі коней. І, говорячи назустріч, він сказав: Упав Вавилон! А всі його статуї та його рукотворних божків порозбивали об землю! 
[Number] 10 [Number] Послухайте, ви, які залишилися, і ті, хто в болях, послухайте те, що я почув від Господа Саваота, — Бог Ізраїля сповістив нам!
[Enter]
[Number] 11 [Number] Видіння Ідумеї. До мене кличе від Сиїра: Охороняйте оборонні вали. 
[Number] 12 [Number] Я стою на сторожі вранці та вночі. Якщо шукаєш, шукай і поряд зі мною живи. 
[Number] 13 [Number] Ввечері спатимеш у лісі в дорозі Дедана. 
[Number] 14 [Number] Назустріч спраглому воду винесіть, ви, хто живе в країні Темана! Хлібом зустріньте тих, які втікають, — 
[Number] 15 [Number] через велику кількість тих, хто втікає, і через велику кількість заблудлих, і через велику кількість мечів, і через велику кількість натягнених луків, і через велику кількість тих, які полягли в бою.
[Enter]
[Number] 16 [Number] Адже так сказав мені Господь: Ще рік, як рік наймита, і пропаде слава синів Кидара, 
[Number] 17 [Number] і мало буде сильних стрільців, синів Кидара, які залишилися, тому що так сказав Господь, Бог Ізраїля!