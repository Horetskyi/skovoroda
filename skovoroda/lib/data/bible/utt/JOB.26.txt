
[Number] 1 [Number] Підхопивши, Йов промовив: 
[Number] 2 [Number] До кого пристаєш або ж кому бажаєш допомогти? Чи не Тому, у Кого велика сила, і Тому, у Кого сильне плече? 
[Number] 3 [Number] З ким ти порадився? Хіба не з Тим, у Кого вся мудрість? Або за ким підеш? Чи не за Тим, у Кого велика сила? 
[Number] 4 [Number] Кому ти сповістив ці слова? Чиє ж є те дихання, що виходить з тебе? 
[Number] 5 [Number] Хіба велетні народжуються з-під води, і її сусіди? 
[Number] 6 [Number] Ад перед Ним нагий, і немає накидки для згуби. 
[Number] 7 [Number] Він над нічим простягає північний вітер, вішає землю на нічому. 
[Number] 8 [Number] Він зв’язує воду у Своїх хмарах, і хмара не проривається під Ним. 
[Number] 9 [Number] Він підтримує поверхню престолу, простягає над ним Свою хмару. 
[Number] 10 [Number] Він наказом оточив поверхню води до закінчення світла з темрявою. 
[Number] 11 [Number] Небесні стовпи простягнулися і здивувалися від Його погрози. 
[Number] 12 [Number] Він силою втихомирив море, а розумом уразив морське чудовисько. 
[Number] 13 [Number] Небесні засуви Його бояться, а повелінням Він убив змія-бунтівника. 
[Number] 14 [Number] Ось це частина Його дороги, і почуємо Його в краплинах мови. Хто ж почув силу Його грому, коли він залунає?