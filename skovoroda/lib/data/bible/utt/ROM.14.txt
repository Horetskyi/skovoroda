
[Number] 1 [Number]  Слабкого у вірі приймайте без суперечок щодо переконань.
[Enter]
[Number] 2 [Number] Адже один вірить, що можна все їсти, а слабкий їсть зелень.
[Enter]
[Number] 3 [Number]  Хто їсть, хай не зневажає того, хто не їсть. А хто не їсть, хай не осуджує того, хто їсть, бо і його Бог прийняв.
[Enter]
[Number] 4 [Number]  Хто ти такий, що судиш чужого раба? Перед своїм паном він або стоїть, або падає. Але він встоїть, тому що Бог має силу підтримати його.
[Enter]
[Number] 5 [Number]  Хтось відрізняє один день від іншого, а хтось вважає всі дні однаковими. Нехай кожний тримається свого власного переконання.
[Enter]
[Number] 6 [Number]  Хто розрізняє дні, — для Господа розрізняє. [І хто не розрізняє днів, — для Господа не розрізняє]. Хто їсть, — для Господа їсть, адже заносить подяку Богові. А хто не їсть, — для Господа не їсть, і дякує Богові.
[Enter]
[Number] 7 [Number]  Бо ніхто з нас не живе сам для себе, і ніхто сам для себе не вмирає.
[Enter]
[Number] 8 [Number]  Якщо живемо, — для Господа живемо; якщо вмираємо, — для Господа вмираємо. Отже, чи живемо, чи вмираємо, — ми є Господні!
[Enter]
[Number] 9 [Number]  Адже Христос тому і помер, і ожив, щоби панувати і над мертвими, і над живими.
[Enter]
[Number] 10 [Number]  Тож чому ти осуджуєш свого брата? Чому свого брата зневажаєш? Адже всі ми станемо перед Божим судом,
[Enter]
[Number] 11 [Number]  як написано: Я живу, — каже Господь, — і схилиться переді Мною кожне коліно, і визнає Бога кожний язик!
[Enter]
[Number] 12 [Number]  Отже, кожний з нас сам за себе дасть відповідь Богові.
[Enter]
[Enter]
[Number] 13 [Number]  Так що вже не осуджуймо один одного, але радше судімо про те, щоб не ставити братові перешкоди чи спокуси.
[Enter]
[Number] 14 [Number]  Я знаю і певний у Господі Ісусі, що немає нічого нечистого самого в собі; тільки тому, хто вважає щось нечистим, — воно і є нечисте.
[Enter]
[Number] 15 [Number]  Бо якщо через їжу твій брат страждає, то ти вже не з любов’ю поводишся, — не губи своєю їжею того, за кого помер Христос.
[Enter]
[Number] 16 [Number]  Отже, нехай ваше добре не зневажається.
[Enter]
[Number] 17 [Number]  Адже Царство Боже — не їжа й не пиття, а праведність, мир і радість у Святому Дусі.
[Enter]
[Number] 18 [Number]  Хто цим служить Христові, той і Богові до вподоби, і людьми шанований.
[Enter]
[Number] 19 [Number]  Тому дбаймо про мир і про те, що служить для збудування одне одного.
[Enter]
[Enter]
[Number] 20 [Number]  Заради їжі не руйнуй Божого діла. Бо все чисте, але біда тій людині, яка їсть на спокусу.
[Enter]
[Number] 21 [Number]  Добре не їсти м’яса, не пити вина, — не робити нічого, через що твій брат спотикається, [або спокушується, або слабне].
[Enter]
[Number] 22 [Number]  Ти маєш переконання? Май його для себе самого перед Богом. Блаженний той, хто не осуджує себе за те, у чому впевнений.
[Enter]
[Number] 23 [Number]  А хто сумнівається, коли їсть, — уже осуджений, бо робить це не з віри. А все, що не з віри, — гріх.
[Enter]
[Number] 24 [Number]  [Тому, Хто за моїм Євангелієм і проповіддю Ісуса Христа може вас зміцнити згідно з відкриттям тайни, яка споконвіку замовчувалася,
[Enter]
[Number] 25 [Number]  а нині, за наказом вічного Бога, виявлена через Писання пророків і розголошена для утвердження віри між усіма народами,
[Enter]
[Number] 26 [Number]  Єдиному премудрому Богові, через Ісуса Христа, слава навіки! Амінь].