
[Number] 1 [Number]  Тепер слухайте, ви, багатії, плачте й ридайте над жахливими вашими злиднями, які надходять.
[Enter]
[Number] 2 [Number]  Ваше багатство зотліло, а ваш одяг сточила міль.
[Enter]
[Number] 3 [Number]  Ваше золото й срібло поржавіло, і їх іржа свідчитиме проти вас і з’їсть ваші тіла, як вогонь. Ви назбирали скарбів на останні дні.
[Enter]
[Number] 4 [Number]  Ось затримана вами платня робітників, які жали на ваших нивах, вже волає, і зойки женців досягли вух Господа Саваота.
[Enter]
[Number] 5 [Number]  Ви розкошували на землі й насолоджувалися, наситили свої серця, [немов] на заколення.
[Enter]
[Number] 6 [Number]  Ви засудили й убили Праведника; Він вам не чинив опору.
[Enter]
[Enter]
[Number] 7 [Number]  Отже, брати, будьте довготерпеливі до Господнього приходу. Ось хлібороб очікує дорогоцінного врожаю від землі, терпляче очікує його, доки випадуть ранній та пізній дощі.
[Enter]
[Number] 8 [Number]  Довготерпеливі будьте й ви; зміцніть ваші серця, адже прихід Господа вже близько.
[Enter]
[Number] 9 [Number]  Не нарікайте один на одного, брати, щоб вам не бути засудженими. Ось Суддя стоїть перед дверима.
[Enter]
[Number] 10 [Number]  Брати [мої], майте за приклад страждання і довготерпіння пророків, які промовляли Господнім Ім’ям.
[Enter]
[Number] 11 [Number]  Тому що блаженними називаємо тих, які терпіли. Ви чули про терпіння Йова і знаєте Господній кінець, що Господь дуже милосердний та щедрий.
[Enter]
[Enter]
[Number] 12 [Number]  Та насамперед, брати мої, не кляніться ні небом, ні землею, ні якоюсь іншою клятвою. Нехай же буде у вас «так» — це «так», а «ні» — це «ні», щоб ви не підпали під осуд.
[Enter]
[Number] 13 [Number]  Як хтось між вами страждає, нехай молиться. Як хтось радіє, нехай співає псалми.
[Enter]
[Number] 14 [Number]  Як хтось між вами хворіє, нехай покличе пресвітерів Церкви, і хай помоляться над ним, намастивши його олією в Ім’я Господнє.
[Enter]
[Number] 15 [Number]  І молитва віри спасе хворого, і Господь підійме його, а коли він учинив гріхи, вони йому будуть прощені.
[Enter]
[Number] 16 [Number]  Тому визнавайте один перед одним гріхи, моліться один за одного, щоби зцілитися, бо має велику силу ревна молитва праведного.
[Enter]
[Number] 17 [Number]  Ілля був людиною з подібними до нас нахилами, та помолився молитвою, аби не було дощу, і дощу не було на землі три роки й шість місяців.
[Enter]
[Number] 18 [Number]  І він помолився знову, — і небо дало дощ, а земля зростила свій урожай.
[Enter]
[Enter]
[Number] 19 [Number]  Брати мої, коли хтось із вас відхилиться від правди, а його хтось наверне,
[Enter]
[Number] 20 [Number]  то нехай знає, що той, хто навернув грішника з його облудної дороги, спасе свою душу від смерті й покриє безліч гріхів.