
[Number] 1 [Number] Адже і я — смертний чоловік, подібний до всіх і народжений від того, що народився від першого створеного. І мені в лоні матері надано тіло 
[Number] 2 [Number] в десятимісячному часі, стиснений в крові, з насіння чоловіка і насолоди, що прийшла зі сном. 
[Number] 3 [Number] І я, народившись, втягнув спільне повітря, і я впав на землю, подібну з природи, я, подібно до всіх, видав перший голос, плачучи. 
[Number] 4 [Number] Я був турботливо вигодуваний в пеленах. 
[Number] 5 [Number] Бо жодний цар не мав іншого початку народження, 
[Number] 6 [Number] і для всіх — один вхід у життя і однаковий вихід.
[Enter]
[Number] 7 [Number] Через це я помолився, і мені дано розумність. Я закликав, і на мене найшов дух мудрості. 
[Number] 8 [Number] Я її вважав за кращу від скіпетрів і престолів, і я вважав багатство за ніщо, порівняно з нею. 
[Number] 9 [Number] До неї я не уподібнив навіть дорогоцінний камінь, бо всяке золото перед її виглядом — трохи піску, і срібло перед нею вважатиметься за болото. 
[Number] 10 [Number] Я її полюбив понад здоров’я і красу, і я її більше бажав мати, ніж світло, бо не згасає світло, що з неї. 
[Number] 11 [Number] А разом з нею до мене прийшло все добро, і в її руках — незліченне багатство. 
[Number] 12 [Number] Я розвеселився всім, бо ними керує мудрість, я ж не пізнав, що вона — їхня матір. 
[Number] 13 [Number] Я навчився без омани і подаю без заздрості, не скриваю її багатства. 
[Number] 14 [Number] Адже вона — невичерпний скарб для людей, а ті, що його придбали, встановили дружбу з Богом, об’єднані дарами напоумлення. 
[Number] 15 [Number] Мені ж нехай Бог дасть говорити за пізнанням і збагнути праведно дане, бо Він і є провідником мудрості й Тим, Хто виправляє мудрих.
[Enter]
[Number] 16 [Number] Адже в Його руці й ми, і наші слова, і вся розумність, і вміння діл. 
[Number] 17 [Number] Бо Він дав мені те, що є правдивим пізнанням, аби знати склад світу і дії стихій, 
[Number] 18 [Number] початок, кінець і середину часів, переміни звичаїв і зміни часів, 
[Number] 19 [Number] круги літа і розташування зірок, 
[Number] 20 [Number] єство живих і лють звірів, духи сили і роздумування людей, різнорідність рослин і сили коріння. 
[Number] 21 [Number] І те, що є сховане, і те, що явне, я пізнав, бо мені показала мудрість — творець усього.
[Enter]
[Number] 22 [Number] Адже в ній — Святий Дух, що пізнає, єдинородний, багатоденний, легкий, добре рухливий, ясний, пречистий, явний, що не підпадає ушкодженню, що любить добро, бистрий, 
[Number] 23 [Number] не до зупинення, що чинить добро, що любить людей, стійкий, певний, без клопоту, всесильний, всевидючий, і що прошиває всіх розумних, чистих, дуже легких духів. 
[Number] 24 [Number] Бо над усякий рух найрухливіша мудрість, а проходить і вміщає все через чистоту. 
[Number] 25 [Number] Адже вона є подихом Божої сили — виливанням чистої слави Вседержителя. Через це до неї не проникне нічого нечистого. 
[Number] 26 [Number] Бо вона є світінням вічного світла, непорочним дзеркалом Божої сили і образом Його доброти. 
[Number] 27 [Number] А будучи одною, усе може і чистить усе те, що є в ній і в родах і, входячи в душі преподобних, будує Божих друзів і пророків. 
[Number] 28 [Number] Адже Бог не любить нікого, хіба того, хто мешкає з мудрістю. 
[Number] 29 [Number] Бо вона — гарніша за сонце і понад усяке розташування зірок, а коли прирівняти до світла, то буде світлішою. 
[Number] 30 [Number] Бо ж вона замінює ніч, і зло не переможе мудрості.