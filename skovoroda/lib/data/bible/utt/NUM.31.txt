
[Number] 1 [Number] Господь промовляв до Мойсея, кажучи: 
[Number] 2 [Number] Сповна помстися мадіямцям за ізраїльських синів, а відтак приєднаєшся до свого народу. 
[Number] 3 [Number] Тож Мойсей звернувся до народу, кажучи: Добре озбройте з-поміж себе чоловіків, щоб стали до Господнього бою проти мадіямців, аби звершити помсту від Господа мадіямцям! 
[Number] 4 [Number] Тисячу з племені, тисячу з племені, — і так пошліть з усіх ізраїльських племен, щоб стали до бою. 
[Number] 5 [Number] Тож вони відрахували з ізраїльських тисяч по тисячі з племені — дванадцять тисяч озброєних до бою. 
[Number] 6 [Number] І Мойсей послав їх з їхнім військом — тисячі за тисячами, з кожного племені, — і Фінееса, сина священика Елеазара, сина Аарона, і священний посуд, а труби для оповіщення були в їхніх руках. 
[Number] 7 [Number] І вони стали до бою проти мадіямців, як заповів Господь Мойсеєві, і вбили кожного чоловічої статі. 
[Number] 8 [Number] Вони повбивали мадіямських царів разом з їхніми пораненими, — Увіна, Сура, Рокома, Ура і Ровока, — п’ятьох мадіямських царів. І з їхніми пораненими вбили мечем Валаама, Веорового сина. 
[Number] 9 [Number] Мадіямських жінок, їхнє майно, їхню худобу і все ними придбане вони захопили в полон, а їхнє військо — спустошили. 
[Number] 10 [Number] Усі їхні міста, що в їхніх поселеннях, і їхні села вони спалили вогнем. 
[Number] 11 [Number] І захопили всіх полонених і всю їхню здобич — від людини до худоби. 
[Number] 12 [Number] Полонених, здобич і здобуток вони привели до Мойсея, до священика Елеазара і до всіх ізраїльських синів, до табору в Аравоті моавському, що біля Йордану, поряд з Єрихоном. 
[Number] 13 [Number] Мойсей, священик Елеазар і всі старійшини громади вийшли їм назустріч за табір. 
[Number] 14 [Number] І розгнівався Мойсей на провідників війська, на тисяцьких і сотників, які поверталися з бою. 
[Number] 15 [Number] Мойсей їм сказав: Чому ви залишили живими жінок? 
[Number] 16 [Number] Адже вони, за словом Валаама, були для ізраїльських синів на відступлення і зневаження Господнього слова через Фоґора, коли була пошесть у Господній громаді! 
[Number] 17 [Number] Тож тепер убийте кожного чоловічої статі з-поміж усіх захоплених і вбийте кожну жінку, яка пізнала чоловіка в постелі. 
[Number] 18 [Number] Усіх же захоплених жінок, які не пізнали чоловіка в постелі, залишіть живими. 
[Number] 19 [Number] Ви ж отаборіться за табором на сім днів. Кожен, хто вбив і доторкнувся до вбитого, нехай очиститься третього дня і сьомого дня, — ви і ваші полонені. 
[Number] 20 [Number] А кожну одежину, і кожну шкіряну ємність та все, зроблене з козячої шкури, і всякий дерев’яний посуд — очистіть! 
[Number] 21 [Number] І священик Елеазар сказав воїнам, що приходили з бою: Це вимога закону, який дав Господь Мойсеєві! 
[Number] 22 [Number] Крім срібла, золота, міді, заліза, свинцю і олова, 
[Number] 23 [Number] усяка річ, яка пройде через вогонь та очиститься, також нехай очиститься водою для очищення. А все, що не перейде через вогонь, пройде через воду. 
[Number] 24 [Number] А сьомого дня виперете одяг, очиститеся і після цього ввійдете до табору. 
[Number] 25 [Number] І промовив Господь до Мойсея, кажучи: 
[Number] 26 [Number] Підрахуйте загальну кількість захопленого в полон — від людини до худоби, — ти, священик Елеазар і голови родів громади по батьківській лінії, — 
[Number] 27 [Number] і розділіть здобич між воїнами, які були в бою, і між усією громадою. 
[Number] 28 [Number] Від людей, які воювали, які виступили, щоб стати до бою, виділіть збір для Господа — одну душу від п’ятисот, з людей і з тварин — з великої рогатої худоби, овець і ослів. 
[Number] 29 [Number] З їхньої половини візьмеш і даси священикові Елеазарові — особливий дар для Господа. 
[Number] 30 [Number] А з половинної частки ізраїльських синів візьмеш одне з п’ятдесяти — з людей і з худоби — з овець, ослів і всіх тварин, і даси їх левітам, які здійснюють нагляд у Господньому наметі. 
[Number] 31 [Number] І зробив Мойсей та священик Елеазар так, як заповів Господь Мойсеєві. 
[Number] 32 [Number] І було безліч захопленого, яке взяли як здобич чоловіки, які воювали: овець — шістсот сімдесят п’ять тисяч; 
[Number] 33 [Number] великої рогатої худоби — сімдесят дві тисячі; 
[Number] 34 [Number] ослів — шістдесят одна тисяча, 
[Number] 35 [Number] людських душ з жінок, які не пізнали чоловіка в постелі, усіх душ тридцять дві тисячі. 
[Number] 36 [Number] Половина була часткою тих, які виступали до бою: із числа овець — триста тридцять сім тисяч п’ятсот. 
[Number] 37 [Number] Шістсот сімдесят п’ять — збір для Господа з овець; 
[Number] 38 [Number] з волів — тридцять шість тисяч, сімдесят два — збір для Господа; 
[Number] 39 [Number] ослів — тридцять тисяч п’ятсот, шістдесят один — збір для Господа. 
[Number] 40 [Number] А число людських душ — шістнадцять тисяч, тридцять дві душі — збір для Господа. 
[Number] 41 [Number] Господній збір, те, що відділене для Бога, Мойсей дав священикові Елеазарові, — як і заповів Господь Мойсеєві, — 
[Number] 42 [Number] з половинної частки для ізраїльських синів, яких відділив Мойсей від чоловіків, котрі воювали. 
[Number] 43 [Number] А половинна частка для громади складала: овець — триста тридцять сім тисяч п’ятсот, 
[Number] 44 [Number] волів — тридцять шість тисяч, 
[Number] 45 [Number] ослів — тридцять тисяч п’ятсот, 
[Number] 46 [Number] і шістнадцять тисяч людських душ. 
[Number] 47 [Number] З половинної частки для ізраїльських синів Мойсей узяв одне з п’ятдесяти — з людей і з тварин — і дав левітам, які здійснюють нагляд за Господнім наметом, як і заповів Господь Мойсеєві. 
[Number] 48 [Number] І прийшли до Мойсея всі поставлені над тисячами у війську — тисяцькі й сотники. 
[Number] 49 [Number] Вони сказали Мойсеєві: Твої слуги порахували воїнів, які з нами, і жодного з них не забракло. 
[Number] 50 [Number] Тож ми принесли дар для Господа: кожний, хто знайшов золотий виріб: браслет, ланцюжок, кільце, браслет для правої руки, защіпку для волосся — звершити викуплення за нас перед Господом. 
[Number] 51 [Number] І Мойсей та священик Елеазар взяли в них золото, усякий виготовлений виріб. 
[Number] 52 [Number] І всього золота особливого дару, яке від тисяцьких і від сотників виділили для Господа, було шістнадцять тисяч сімсот п’ятдесят сиклів. 
[Number] 53 [Number] (Адже чоловіки-воїни брали здобич — кожен собі особисто). 
[Number] 54 [Number] А Мойсей і священик Елеазар взяли золото від тисяцьких і від сотників, і внесли його в намет свідчення — на пам’ять для ізраїльських синів перед Господом.