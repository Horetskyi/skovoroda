
[Number] 1 [Number]  А далі, брати, просимо вас і благаємо в Господі Ісусі, щоб так, як прийняли ви від нас, яким чином вам поводитися і догоджати Богові, — саме так ви й поводитеся, аби ви все більше в цьому зростали.
[Enter]
[Number] 2 [Number]  Бо знаєте, які вказівки дали ми вам у Господі Ісусі.
[Enter]
[Number] 3 [Number]  Це ж воля Божа — ваше освячення, щоб ви берегли себе від розпусти,
[Enter]
[Number] 4 [Number]  щоб кожний з вас умів свої посудини берегти у святості й честі,
[Enter]
[Number] 5 [Number]  а не в пожадливій похоті, як язичники, котрі не знають Бога.
[Enter]
[Number] 6 [Number]  Не чиніть насильства і не кривдьте ні в чому свого брата, бо Господь є месником за все це, як раніше ми вам говорили й засвідчили.
[Enter]
[Number] 7 [Number]  Адже Бог покликав нас не до нечистоти, а до освячення.
[Enter]
[Number] 8 [Number]  Тому-то, хто це відкидає, не людину зневажає, а Бога, Який дав нам Свого Святого Духа.
[Enter]
[Number] 9 [Number]  Про братолюбство немає потреби писати вам, бо ви самі Богом навчені любити один одного,
[Enter]
[Number] 10 [Number]  адже те й робите всім братам, які перебувають у всій Македонії. Просимо вас, брати, аби ви в цьому все більше зростали
[Enter]
[Number] 11 [Number]  і пильно дбали про те, щоби жити спокійно і робити свою справу, працювати своїми власними руками, як ми вам звеліли,
[Enter]
[Number] 12 [Number]  щоб ви гідно поводилися перед чужими і ні в чому не мали нестатків.
[Enter]
[Enter]
[Number] 13 [Number]   Не хочемо, щоб ви, брати, не знали про померлих, аби не сумували, як інші, котрі не мають надії.
[Enter]
[Number] 14 [Number]  Бо коли віримо, що Ісус помер і воскрес, то й померлих в Ісусі Бог приведе з Ним.
[Enter]
[Number] 15 [Number]  Це говоримо вам Словом Господнім: що ми, живі, які залишимося до приходу Господнього, не випередимо померлих.
[Enter]
[Number] 16 [Number]  Адже Сам Господь з наказом, при голосі архангела і при Божій сурмі, зійде з неба, — і першими воскреснуть померлі в Христі.
[Enter]
[Number] 17 [Number]  Потім ми, живі, які залишимося, разом з ними будемо підхоплені на хмари, на зустріч з Господом у повітрі, — і так завжди будемо з Господом.
[Enter]
[Number] 18 [Number]  Тому потішайте одне одного цими словами.