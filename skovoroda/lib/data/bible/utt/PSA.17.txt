
[Number] 1 [Number] На закінчення; слуги Господнього Давида. Слова тієї пісні, якими він звернувся до Господа того дня, коли Господь врятував його від руки всіх його ворогів та від руки Саула.
[Enter]
[Number] 2 [Number] Він сказав: Любитиму Тебе, Господи, моя сило.
[Enter]
[Number] 3 [Number] Господь — моя надійна опора, мій притулок, мій Спаситель, мій Бог, моя допомога, — я надіятимусь на Нього! Він — мій захисник, ріг мого спасіння, мій заступник.
[Enter]
[Number] 4 [Number] Із похвалою закличу я до Господа і буду врятований від моїх ворогів.
[Enter]
[Number] 5 [Number] Охопили мене смертельні болі, бурхливі потоки беззаконня сильно збентежили мене.
[Enter]
[Number] 6 [Number] Мене облягли звідусіль, оточили болі аду, попереду в мене — тенета смерті.
[Enter]
[Number] 7 [Number] Та коли вони налягли на мене, я закликав до Господа, заволав до мого Бога. І Він зі Свого святого храму почув мій голос, — мій крик долинув до Нього, до Його вух.
[Enter]
[Number] 8 [Number] І захиталася земля, стала тремтіти, а основи гір здригнулися й затряслися, тому що Бог прогнівився на них.
[Enter]
[Number] 9 [Number] Піднявся дим у Його гніві, вогонь спалахнув від Його обличчя, вугілля зайнялося від Нього.
[Enter]
[Number] 10 [Number] Він нахилив небо і зійшов, а під Його ногами — темрява.
[Enter]
[Number] 11 [Number] І Він зійшов на херувимів і злетів, — понісся на крилах вітрів.
[Enter]
[Number] 12 [Number] А темряву Він зробив Своєю заслоною, навкруги Нього — намет Його — води чорних повітряних хмар.
[Enter]
[Number] 13 [Number] Від яскравого сяйва перед Ним розбіглися хмари, град і палаючий жар.
[Enter]
[Number] 14 [Number] І загримів Господь з неба, — Всевишній подав Свій голос.
[Enter]
[Number] 15 [Number] І Він пустив стріли, — і розпорошив їх; Він намножив блискавки, — і викликав у них замішання.
[Enter]
[Number] 16 [Number] І від погрози Твоєї, Господи, від подиху гніву і Духа Твого прорвалися джерела вод, оголилися основи Всесвіту.
[Enter]
[Number] 17 [Number] Він послав з висот, узяв мене і з могутніх потоків води витягнув мене.
[Enter]
[Number] 18 [Number] Він мене врятує від могутніх моїх ворогів, від тих, хто ненавидить мене, адже вони стали сильнішими від мене.
[Enter]
[Number] 19 [Number] Вони випередили мене в дні мого лиха, та Господь став мені опорою;
[Enter]
[Number] 20 [Number] Він вивів мене на вільний простір, врятує мене, бо прихильний до мене. [Він мене спасе від моїх могутніх ворогів і від тих, які мене ненавидять].
[Enter]
[Number] 21 [Number] Господь віддасть мені за моєю правотою, Він віддасть мені за чистотою моїх рук,
[Enter]
[Number] 22 [Number] бо я ходив Господніми дорогами і не вчинив гріха перед моїм Богом.
[Enter]
[Number] 23 [Number] Адже всі Його присуди — переді мною, і Його постанов я не відкинув від себе.
[Enter]
[Number] 24 [Number] І я буду бездоганний з Ним, буду остерігатися мого беззаконня.
[Enter]
[Number] 25 [Number] А Господь мені віддасть за моєю правотою, за чистотою моїх рук перед Його очима.
[Enter]
[Number] 26 [Number] З праведним ти станеш праведний, із чоловіком невинним ти будеш невинний;
[Enter]
[Number] 27 [Number] з вибраним ти будеш вибраний, із лукавим — за лукавством його.
[Enter]
[Number] 28 [Number] Адже Ти спасеш покірних людей, а очі пихатих упокориш,
[Enter]
[Number] 29 [Number] бо Ти, Господи, засвітиш мого світильника, Ти, Боже Мій, наповниш світлом мою темряву.
[Enter]
[Number] 30 [Number] Адже в Тобі я врятуюся від випробування, і з моїм Богом я подолаю мур.
[Enter]
[Number] 31 [Number] Він — Мій Бог, Його дорога бездоганна, Господні слова випробувані вогнем; Він — захисник усіх тих, які на Нього покладають надію.
[Enter]
[Number] 32 [Number] Бо хто Бог, крім Господа? І хто Бог, крім нашого Бога?
[Enter]
[Number] 33 [Number] Він — Бог, Який підперізує мене силою, бездоганною робить дорогу мою,
[Enter]
[Number] 34 [Number] а мої ноги — стрункими, як у оленя. Він підіймає мене на висоти,
[Enter]
[Number] 35 [Number] навчає мої руки до бою, — Він зробив мої руки бронзовим луком.
[Enter]
[Number] 36 [Number] Ти послав мені захист і мій порятунок, Твоя правиця підтримала мене, Твої повчання повністю мене виправили, і Твої настанови — вони мене будуть навчати.
[Enter]
[Number] 37 [Number] Ти розчистив піді мною дорогу для моїх кроків, — і мої ноги не стомилися.
[Enter]
[Number] 38 [Number] Я гнатимуся за моїми ворогами, захоплю їх — і не повернуся, доки вони не загинуть.
[Enter]
[Number] 39 [Number] Завдам їм поразки, вони не зможуть встояти — упадуть під мої ноги.
[Enter]
[Number] 40 [Number] Ти підперезав мене силою для бою, повалив під мене і скував усіх тих, які повстають проти мене.
[Enter]
[Number] 41 [Number] Ти показав мені спини моїх ворогів і вигубив тих, хто мене ненавидить.
[Enter]
[Number] 42 [Number] Вони заволали, та не було рятівника, — до Господа, але Він їх не вислухав.
[Enter]
[Number] 43 [Number] Рознесу їх, як порох на вітрі, вирівняю їх, наче глину на площі.
[Enter]
[Number] 44 [Number] Ти визволиш мене від нарікань людей і поставиш мене головою народів. Люди, яких я не знав, послужили мені —
[Enter]
[Number] 45 [Number] ледь почувши, — послухалися мене. А сини чужинців сказали неправду мені;
[Enter]
[Number] 46 [Number] сини чужинців зістарілися і від своїх доріг стали каліками.
[Enter]
[Number] 47 [Number] Нехай живе Господь! Хай буде благословенний мій Бог! Нехай звеличиться Бог мого спасіння!
[Enter]
[Number] 48 [Number] Боже, Який мстишся за мене, що підкоряєш мені народи,
[Enter]
[Number] 49 [Number] Який рятуєш мене від моїх запеклих ворогів, — Ти поставиш мене вище бунтівників, визволиш мене від неправедного чоловіка.
[Enter]
[Number] 50 [Number] За це прославлятиму Тебе, Господи, серед народів, оспівуватиму Твоє Ім’я.
[Enter]
[Number] 51 [Number] Він цілковито спасає Свого царя, виявляє милосердя Своєму помазанцю Давидові та його потомству навіки.