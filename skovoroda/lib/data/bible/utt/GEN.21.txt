
[Number] 1 [Number] І Господь відвідав Сарру, так як сказав; і зробив Господь Саррі так, як говорив; 
[Number] 2 [Number] Сарра завагітніла й народила в старості Авраамові сина, у ту пору, на яку вказав йому Господь. 
[Number] 3 [Number] І дав Авраам ім’я своєму синові, який в нього народився, котрого народила йому Сарра, — Ісаак. 
[Number] 4 [Number] А восьмого дня Авраам обрізав Ісаака, — як і заповів йому Бог. 
[Number] 5 [Number] Авраамові ж було сто років, коли в нього народився його син Ісаак. 
[Number] 6 [Number] І сказала Сарра: Сміх учинив мені Господь; хто лише почує — радітиме зі мною. 
[Number] 7 [Number] Хто сповістить Авраамові, — промовила вона, — що Сарра грудьми годуватиме дитину? Адже я у своїй старості народила сина!
[Enter]
[Number] 8 [Number] І підросла дитина, і була відлучена від грудей. У день, коли був відлучений його син Ісаак, Авраам влаштував велику гостину. 
[Number] 9 [Number] Сарра побачила сина Аґари-єгиптянки, який народився в Авраама, — як він грався з Ісааком, її сином, — 
[Number] 10 [Number] і сказала Авраамові: Прожени цю рабиню та її сина, бо син цієї рабині не отримає спадку разом з моїм сином Ісааком. 
[Number] 11 [Number] Дуже жорстоким видалося Авраамові рішення щодо його сина, 
[Number] 12 [Number] та Бог сказав Авраамові: Нехай рішення стосовно дитини і рабині не здається тобі жорстоким. Усе, що скаже тобі Сарра, — послухай її голосу, бо в Ісаакові назветься твоє потомство. 
[Number] 13 [Number] А від сина цієї рабині утворю великий народ, бо він — твоє насіння.
[Enter]
[Number] 14 [Number] Тож Авраам устав вранці, узяв хліба й бурдюк води і дав Агарі, — поклав їй на плечі, — а також дитину, і відіслав її. Відійшовши, вона блукала пустелею біля Криниці клятви. 
[Number] 15 [Number] Та вода в бурдюкові закінчилася, тож вона покинула дитину під одною із сосен 
[Number] 16 [Number] і, відійшовши, сіла напроти нього десь на відстані пострілу з лука, і сказала: Щоб не бачити мені смерті мого хлопця. Вона сиділа напроти нього, а хлопець закричав і заплакав.
[Enter]
[Number] 17 [Number] Бог почув голос хлопця з місця, де той був, і Божий ангел закликав з неба до Агари, і сказав їй: Що таке, Агаро? Не бійся, бо почув Бог голос твого хлопця з місця, де він є. 
[Number] 18 [Number] Устань, візьми хлопця і тримай його своєю рукою. Адже Я зроблю його великим народом. 
[Number] 19 [Number] І Бог відкрив їй очі, і побачила криницю живої води. Вона пішла, наповнила бурдюк водою і дала пити дитині. 
[Number] 20 [Number] Бог був із хлопчиком. Він виріс, поселився в пустелі та став лучником. 
[Number] 21 [Number] Він оселився в пустелі Фаран, і мати взяла йому жінку з Єгипетської землі.
[Enter]
[Number] 22 [Number] Сталося ж того часу, Авімелех, Охозат, його приятель, і Фікол, полководець його війська, сказали Авраамові, промовляючи: Бог з тобою в усьому, що тільки робиш. 
[Number] 23 [Number] Тому тепер поклянися мені Богом, що не заподієш зла ні мені, ні моїм нащадкам, ні моєму імені, але за праведністю, яку виявив я тобі, — вияви й мені та тій землі, на якій ти оселився. 
[Number] 24 [Number] І Авраам відповів: Я клянусь! 
[Number] 25 [Number] Тоді Авраам поскаржився Авімелехові за водяні криниці, які відібрали слуги Авімелеха. 
[Number] 26 [Number] Та Авімелех йому сказав: Я не знаю, хто зробив цю справу, — ти мені не сповістив, і я не чув, — хіба що сьогодні. 
[Number] 27 [Number] І Авраам узяв овець і телят, дав Авімелехові, і вони обидва уклали завіт.
[Enter]
[Number] 28 [Number] І поставив Авраам окремо сім овечок зі своєї отари. 
[Number] 29 [Number] І запитав Авімелех Авраама: Що це за сім овечок, котрих ти поставив окремо? 
[Number] 30 [Number] Авраам же відповів: Цих сім овечок приймеш від мене, аби були мені на свідчення, що я викопав цю криницю. 
[Number] 31 [Number] Тому він дав тому місцю назву — Криниця клятви, бо там вони обидва поклялися. 
[Number] 32 [Number] Тож вони уклали завіт біля Криниці клятви. Після цього Авімелех, Охозат, його друг, і Фікол, полководець його війська, підійнялися та повернулися до Филистимського краю. 
[Number] 33 [Number] А біля Криниці клятви Авраам засіяв ниву і прикликав там Ім’я Господа — Вічний Бог.
[Enter]
[Number] 34 [Number] Прожив Авраам у Филистимській землі багато днів.