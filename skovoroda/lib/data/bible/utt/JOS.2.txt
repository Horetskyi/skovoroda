
[Number] 1 [Number] Із Саттіна Ісус, син Навина, послав двох юнаків розвідати землю, кажучи: Підіть і огляньте землю та Єрихон. І, пішовши, два юнаки прийшли до Єрихону і ввійшли в дім жінки-розпусниці, ім’я якої Раав, і там зупинилися переночувати. 
[Number] 2 [Number] Та цареві Єрихону сповістили, кажучи: Мужі з ізраїльських синів прийшли сюди розвідати землю! 
[Number] 3 [Number] Тож єрихонський цар послав людей і звернувся до Раави, кажучи: Виведи чоловіків, які зайшли до твого дому вночі, бо вони прийшли розвідати землю! 
[Number] 4 [Number] А жінка, взявши чоловіків, заховала їх, а тим сказала, говорячи: Так,  чоловіки приходили до мене, 
[Number] 5 [Number] та коли брама міста закривалася в сутінках, то чоловіки вийшли. Не знаю, куди вони пішли. Біжіть за ними, може схопите їх! 
[Number] 6 [Number] Вона ж вивела їх на дах і заховала їх у льоні, який був зібраний у неї на даху. 
[Number] 7 [Number] І люди від царя погналися за ними дорогою до Йордану, до переходів, а брама міста була замкнена. І сталося, що коли вийшли ті, які гналися за ними, 
[Number] 8 [Number] то перш, ніж вони полягали спати, вона піднялася до них на дах 
[Number] 9 [Number] і сказала їм: Знаю, що Господь дав вам цю землю, бо страх перед вами напав на нас. 
[Number] 10 [Number] Адже ми почули, що Господь Бог висушив Червоне море перед вами, коли ви виходили з Єгипетської землі, і те, що Він зробив двом аморейським царям, які були на другому боці Йордану, — Сеону й Оґу, яких ви вигубили. 
[Number] 11 [Number] Коли ми почули, то жах наповнив наше серце, і не стало більше душі в жодному з нас від вашої присутності, бо Господь, ваш Бог, — Бог високо на небі й на землі внизу! 
[Number] 12 [Number] А тепер покляніться мені Господом Богом, оскільки я вам чиню милосердя, то і ви вчините милосердя в домі мого батька, 
[Number] 13 [Number] і залишите живим дім мого батька, моєї матері, моїх братів, увесь мій дім і все, що належить їм, і врятуєте душу мою від смерті. 
[Number] 14 [Number] А чоловіки їй відповіли: Душа наша за вашу на смерть! Вона ж сказала: Коли передасть Господь вам місто, то вчините зі мною милосердя і правду. 
[Number] 15 [Number] І вона спустила їх через вікно, 
[Number] 16 [Number] говорячи їм: Ідіть у гори, щоб не зустріли вас ті, які вчинили погоню, і будете переховуватися там три дні, доки не повернуться ті, які переслідують вас, а після цього підете вашою дорогою. 
[Number] 17 [Number] Тоді чоловіки їй сказали: Ми є чисті в цій твоїй клятві. 
[Number] 18 [Number] Дивись, коли ми входитимем у вашу частину міста, ти встановиш знак — цю червону мотузку вивісиш у вікні, через яке ти нас нею спустила, а твого батька, твою матір, твоїх братів і весь дім твого батька збереш у себе, у своєму домі! 
[Number] 19 [Number] І буде, що кожний, хто вийде надвір через двері твого дому, сам буде винний, а ми вільні від цієї клятви перед тобою, та за тих, які з тобою будуть у твоєму домі, ми будемо відповідальні. 
[Number] 20 [Number] Якщо ж хтось нам перешкодить чи виявить ці наші слова, будемо невинні стосовно цієї клятви перед тобою. 
[Number] 21 [Number] А вона сказала їм: За словом вашим так нехай буде! — і їх відіслала. 
[Number] 22 [Number] Вони відійшли і попрямували в гори, і залишалися там три дні. А ті, які гналися, пошукали по всіх дорогах і не знайшли їх. 
[Number] 23 [Number] А два юнаки повернулися, спустилися з гори і переправилися до Ісуса, сина Навина, і розповіли йому все, що трапилося з ними. 
[Number] 24 [Number] Вони промовили до Ісуса: Господь видав у нашу руку всю ту землю, і кожний, хто живе на тій землі, набрався від нас страху!