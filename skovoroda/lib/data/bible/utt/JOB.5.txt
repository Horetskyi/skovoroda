
[Number] 1 [Number] Заклич же, якщо до тебе хтось прислухається, чи може побачиш когось зі святих ангелів! 
[Number] 2 [Number] Адже і безумного вбиває гнів, а того, хто заблукав, приводить до смерті гарячкуватість. 
[Number] 3 [Number] Я ж бачив безумних, які пускають корінь, але відразу пожертим було їхнє житло. 
[Number] 4 [Number] Хай їхні сини будуть далекі від спасіння, хай будуть висміяні при дверях язичників, і не буде спасителя. 
[Number] 5 [Number] Бо праведні їстимуть те, що ті зібрали, вони ж не будуть забрані від зла, нехай їхня сила буде вижата. 
[Number] 6 [Number] Адже не із землі виходить труд, і не з гір появиться біль. 
[Number] 7 [Number] Але чоловік народжується для тяжкої праці, а пташенята грифа на висотах ширяють. 
[Number] 8 [Number] Ні, але я благатиму Господа, закличу до Господа, володаря всіх, 
[Number] 9 [Number] Який чинить велике і незбагненне, славне і надзвичайне, якому немає рахунку, 
[Number] 10 [Number] до Того, Хто дає дощ на землю, — Хто посилає воду на піднебесну. 
[Number] 11 [Number] Який підносить упокорених угору, — підносить тих, які загинули. 
[Number] 12 [Number] Який змінює поради хитрих, — тих, чиї руки не чинять правди. 
[Number] 13 [Number] Який захоплює мудрих у мудрості, а раду хитрих Він змінив. 
[Number] 14 [Number] Удень їх спіткає темрява, і в полудень ітимуть навпомацки, подібно як вночі. 
[Number] 15 [Number] Хай же загинуть на війні, нехай вийде немічним з руки сильного. 
[Number] 16 [Number] Нехай буде в немічного надія, а уста неправедного хай будуть замкнені. 
[Number] 17 [Number] Блаженний чоловік, якого Господь докорив. Тож картання Вседержителя не відкидай! 
[Number] 18 [Number] Бо Він завдає біль і знову обновлення. Вдарив Він, та Його руки лікують. 
[Number] 19 [Number] Шість разів з біди тебе витягає, а на сьомий раз зло не торкнеться тебе. 
[Number] 20 [Number] У час голоду врятує тебе від смерті, а в час війни звільнить тебе від влади залізного меча. 
[Number] 21 [Number] Від бича язика тебе заховає, і ти не злякаєшся зла, що надходить. 
[Number] 22 [Number] З неправедних і безбожних ти будеш сміятися, і диких звірів не боятимешся. 
[Number] 23 [Number] Адже дикі звірі будуть з тобою в мирі. 
[Number] 24 [Number] Тоді взнаєш, що твій дім буде в мирі, і на прожиття твоєму намету не бракуватиме. 
[Number] 25 [Number] Пізнаєш же, що твої нащадки — численні, і твої діти будуть, наче вся зелень поля. 
[Number] 26 [Number] Зійдеш ти в могилу, наче зріле зерно, упору пожате, чи наче сніп току, зібраний вчасно. 
[Number] 27 [Number] Ось це таким чином ми дослідили, це є те, що ми почули. Ти ж сам пізнай, чи ти чогось не вчинив.