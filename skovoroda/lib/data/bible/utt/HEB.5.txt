
[Number] 1 [Number]  Оскільки кожний первосвященик, який вибирається з-поміж людей, настановляється для людей у Божих справах, аби приносити дари та жертви за гріхи,
[Enter]
[Number] 2 [Number]  щоб міг співчувати необізнаним і тим, які заблукали, адже й сам оточений неміччю, —
[Enter]
[Number] 3 [Number]  і тому він повинен як за людей, так і за себе приносити жертви за гріхи.
[Enter]
[Number] 4 [Number]  Та ніхто сам по собі не приймає честі, а тільки тоді, коли покликаний Богом, — як Аарон.
[Enter]
[Number] 5 [Number]  Так і Христос не Сам Себе прославив, аби стати Первосвящеником, але Той, Хто сказав Йому: Ти — Мій Син, Я сьогодні породив Тебе.
[Enter]
[Number] 6 [Number]  І в іншому місці говорить: Ти — Священик навіки, за чином Мелхиседека.
[Enter]
[Number] 7 [Number]  Він, перебуваючи у Своєму тілі, з великим риданням і слізьми заніс благання і молитви до Того, Хто може спасти Його від смерті, і був вислуханий за благочестя;
[Enter]
[Number] 8 [Number]  хоча був Він Сином, проте навчився послуху через те, що постраждав.
[Enter]
[Number] 9 [Number]  Досягнувши досконалості, Він став причиною вічного спасіння для всіх, хто Йому покірний, —
[Enter]
[Number] 10 [Number]  і Бог назвав Його Первосвящеником за чином Мелхиседека.
[Enter]
[Enter]
[Number] 11 [Number]  Про це нам слід було би багато що сказати, та нелегке воно, щоб висловити, оскільки ви стали нездатними слухати.
[Enter]
[Number] 12 [Number]  Адже ви, з огляду на вік, мали би бути вчителями, однак знову потребуєте, щоби хтось вас навчав початкових принципів слів Божих, — потребуєте молока, а не твердої їжі.
[Enter]
[Number] 13 [Number]  Адже кожний, хто вживає молоко, ще недосвідчений у слові праведності, оскільки є немовлям.
[Enter]
[Number] 14 [Number]  А тверда їжа — для дорослих, які мають вироблені звичкою почуття розрізняти добро і зло.