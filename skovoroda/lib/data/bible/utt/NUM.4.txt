
[Number] 1 [Number] І промовив Господь до Мойсея і Аарона, кажучи: 
[Number] 2 [Number] Визнач загальну кількість синів Каата з-поміж синів Левія — за їхніми племенами, за їхніми родами по батьківській лінії, — 
[Number] 3 [Number] від двадцятип’ятилітніх і старших, аж до п’ятдесятилітніх, — кожного, хто входить служити й виконувати всі роботи в наметі свідчення. 
[Number] 4 [Number] Ось роботи, призначені для синів Каата в наметі свідчення, — святе святих. 
[Number] 5 [Number] Коли табір буде рушати, то Аарон та його сини ввійдуть у намет, знімуть затінюючу завісу і обгорнуть нею ковчег свідчення; 
[Number] 6 [Number] вони покладуть на нього синє шкіряне покривало, а на нього зверху накинуть чисто синю тканину і вставлять держаки. 
[Number] 7 [Number] А на стіл для хлібів покладання накинуть чисто пурпурну тканину, і поставлять миски, кадильниці, чаші та кухлі для жертв виливання, і хліби, що на ньому мають постійно перебувати. 
[Number] 8 [Number] І склавши на ньому кармазиновий одяг, хай покриють його синім шкіряним покривалом і вставлять в його кільця держаки. 
[Number] 9 [Number] І візьмуть синю тканину, і накриють світильник для освітлення, і його лампадки, і щипці до нього, і його лійки, і всі посудини для олії, які використовували для служіння, 
[Number] 10 [Number] і помістять його та все його обладнання в синє шкіряне покривало, та й приладнають його на жердини для носіння. 
[Number] 11 [Number] А золотий жертовник зверху накриють синьою тканиною, і загорнуть його у синє шкіряне покривало, і вставлять в його кільця держаки. 
[Number] 12 [Number] І візьмуть весь службовий посуд, який використовують для служіння у святині, і покладуть у синю тканину, загорнуть його у синє шкіряне покривало і приладнають його на жердини для носіння. 
[Number] 13 [Number] А на мідний жертовник він покладе кришку; вони закриють його чисто пурпурною тканиною 
[Number] 14 [Number] і на нього складуть весь посуд, який тільки використовують для звершення на ньому служіння: горщики для жару, вилки для м’яса, казани, кришку і все обладнання для жертовника. І накинуть на нього шкіряне синє покривало, і вставлять в його кільця держаки. І візьмуть пурпурну тканину, і покриють умивальник та його підставку, і помістять їх у шкіряне синє покривало, і приладнають його на жердини для носіння. 
[Number] 15 [Number] І Аарон та його сини закінчать покривати святе устаткування і весь святий посуд, коли рушатиме табір, а після цього ввійдуть сини Каата, щоб нести, і не доторкатимуться до святого, щоб не померли. Ці речі в наметі свідчення переноситимуть Каатові сини. 
[Number] 16 [Number] Наглядати має Елеазар, син священика Аарона: олія для освітлення, кадильна суміш, щоденна жертва і олія помазання, — на ньому догляд за цілим наметом і всім, що є в ньому — за святинею та всім обладнанням. 
[Number] 17 [Number] І промовив Господь до Мойсея і Аарона, кажучи: 
[Number] 18 [Number] Не вигубіть рід Каатового племені серед левітів. 
[Number] 19 [Number] Це маєте робите для них, і житимуть, і не помруть, коли наближатимуться до Святого святих. Нехай Аарон та його сини прийдуть і вистроять кожного з них відповідно до його вантажу, 
[Number] 20 [Number] щоб вони не входили зненацька побачити святе, і не померли. 
[Number] 21 [Number] І промовив Господь до Мойсея, кажучи: 
[Number] 22 [Number] Зроби перелік синів Ґедсона за їхніми родами по батьківській лінії, за їхніми племенами. 
[Number] 23 [Number] Від двадцятип’ятилітніх і старших — до п’ятдесятилітніх порахуй їх, — кожного, хто входить служити й виконувати роботи в наметі свідчення. 
[Number] 24 [Number] Ось яке служіння племені Ґедсона — обслуговувати і переносити. 
[Number] 25 [Number] Воно носитиме шкіряні завіси намету, намет свідчення та його покривало, — синє покривало, що є на ньому зверху, і покривало для входу в намет свідчення, 
[Number] 26 [Number] і завіси двору, що є над наметом свідчення, і довколишнє; вони дбатимуть за весь службовий посуд, — той, який використовують для служіння. 
[Number] 27 [Number] За вказівкою Аарона та його синів відбуватиметься служіння синів Ґедсона — щодо всіх їхніх обов’язків і щодо всього, що ними переноситься. І ти перепиши їх по імені стосовно всього, що переноситься ними. 
[Number] 28 [Number] Таке служіння синів Ґедсона в наметі свідчення, і їхній нагляд під керівництвом Ітамара, сина священика Аарона. 
[Number] 29 [Number] Сини Мерарі — за їхніми племенами та їхніми родами по батьківській лінії порахуйте їх. 
[Number] 30 [Number] Від двадцятип’ятилітніх і старших — до п’ятдесятилітніх порахуйте їх — кожного, хто входить виконувати роботи в наметі свідчення. 
[Number] 31 [Number] А ось їхні обов’язки стосовно того, що вони носитимуть, при виконанні робіт у наметі свідчення: головки для стовпів намету, його бруси, його стовпи і його підставки; 
[Number] 32 [Number] і стовпи навколишнього двору, і їхні підставки, і їхні кілки, і їхні шнури, і все їхнє обладнання, і все їхнє служіння — їх поіменно перерахуйте та всі речі, за якими доглядатимуть, з того, що вони переноситимуть. 
[Number] 33 [Number] Таким є служіння племені синів Мерарі, стосовно всіх їхніх робіт у наметі свідчення під керівництвом Ітамара, сина священика Аарона. 
[Number] 34 [Number] І порахував Мойсей з Аароном та ізраїльськими старійшинами синів Каата за їхніми племенами, за їхніми родами по батьківській лінії, 
[Number] 35 [Number] від двадцятип’ятилітніх і старших — до п’ятдесятилітніх; кожного, хто входив служити і виконувати роботи в наметі свідчення. 
[Number] 36 [Number] І було порахованих ними за їхніми племенами дві тисячі сімсот п’ятдесят чоловік. 
[Number] 37 [Number] Це — перепис племені Каата, — кожний, хто служить у наметі свідчення, як їх порахував Мойсей з Аароном за словом Господа під керівництвом Мойсея. 
[Number] 38 [Number] І порахували синів Ґедсона за їхніми племенами, за їхніми родами по батьківській лінії; 
[Number] 39 [Number] від двадцятип’ятилітніх і старших — до п’ятдесятилітніх; кожного, хто входив служити й виконувати роботи в наметі свідчення. 
[Number] 40 [Number] І їх перепис за їхніми племенами, за їхніми родами по батьківській лінії дав дві тисячі шістсот тридцять. 
[Number] 41 [Number] Це — перепис племені синів Ґедсона, кожного, хто мав служити в наметі свідчення, кого порахували Мойсей з Аароном за словом Господа під керівництвом Мойсея. 
[Number] 42 [Number] Порахували й плем’я синів Мерарі — за їхніми племенами, за їхніми родами по батьківській лінії; 
[Number] 43 [Number] від двадцятип’ятилітніх і старших — до п’ятдесятилітніх; кожного, хто входив служити — для виконання робіт в наметі свідчення; 
[Number] 44 [Number] і їх число було за їхніми племенами, за їхніми родами по батьківській лінії, — три тисячі двісті. 
[Number] 45 [Number] Це — перепис племені синів Мерарі, — ті, яких почислили Мойсей з Аароном за словом Господа під керівництвом Мойсея. 
[Number] 46 [Number] Усі пораховані левити за їхніми племенами, за їхніми родами по батьківській лінії, яких Мойсей, Аарон та ізраїльські старійшини порахували, 
[Number] 47 [Number] від двадцятип’ятилітніх і старших — до п’ятдесятилітніх, — кожного, хто входив для служіння і ношення в намет свідчення, 
[Number] 48 [Number] І було їх число — вісім тисяч п’ятсот вісімдесят. 
[Number] 49 [Number] За словом Господа пораховано їх під керівництвом Мойсея, чоловіка за чоловіком, за їхніми ділами і за тим, що вони переносять. І порахували так, як Господь заповів Мойсеєві.