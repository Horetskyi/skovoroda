
[Number] 1 [Number] Ось Господь нищить усесвіт! Він спустошить його, оголить його поверхню і розсіє тих, які в ньому живуть. 
[Number] 2 [Number] І народ буде як священик, слуга — як господар, а служниця — як господарка, хто купує, буде як той, хто продає, і хто позичає — як той, хто позичив, і хто винний — як той, кому він позичив. 
[Number] 3 [Number] Земля буде вщент знищена, земля буде цілком пограбована, бо уста Господа це сказали!
[Enter]
[Number] 4 [Number] Заплакала земля, і всесвіт був знищений, заплакали звеличені на землі. 
[Number] 5 [Number] Земля ж чинила беззаконня через тих, які жили на ній, тому що порушили закон і змінили заповіді, вічний завіт. 
[Number] 6 [Number] Через це прокляття пожере землю, бо згрішили ті, хто живе на ній. Через це бідні будуть ті, які проживають на землі, і залишиться мало людей. 
[Number] 7 [Number] Заплаче вино, заплаче виноградник, застогнуть усі, хто радів душею. 
[Number] 8 [Number] Не стало веселості тимпанів, не стало впертості та багатства безбожних, не стало звучання гусел. 
[Number] 9 [Number] Засоромились, не пили вина, гірким став міцний напій для тих, які п’ють. 
[Number] 10 [Number] Спустошене все місто, кожен замкне дім, щоб не ввійти. 
[Number] 11 [Number] Усюди розноситься крик за вином. Не стало всієї радості землі. 
[Number] 12 [Number] І міста залишаться спустошеними, і покинуті доми будуть знищені.
[Enter]
[Number] 13 [Number] Це все буде на землі посеред народів, так наче б хтось обдер оливкове дерево, так їх обдеруть. А коли ж спиниться обдирання? 
[Number] 14 [Number] Вони закричать голосом, а ті, які залишилися на землі, зрадіють разом з Господньою славою. Забушує вода моря. 
[Number] 15 [Number] Через це Господня слава буде на островах моря, Ім’я Господа буде славним.
[Enter]
[Number] 16 [Number] Господи, Боже Ізраїлю! Від кінців землі ми почули знаки: Надія для побожного. І скажуть: Горе тим, що погорджують, тим, що погорджують законом. 
[Number] 17 [Number] Страх, рів і пастка на вас, що мешкаєте на землі. 
[Number] 18 [Number] І буде, що хто втікає від страху, упаде в рів, а хто вилазить з рову, буде схоплений пасткою, бо вікна з небес відкрилися, тож зрушаться основи землі. 
[Number] 19 [Number] Земля ходитиме ходором, цілковито збентежиться земля. 
[Number] 20 [Number] Земля похилилася, вона зрушиться мов колиба, неначе п’яниця та захмелілий, і впаде, і не зможе встати, бо їх перемогло беззаконня! 
[Number] 21 [Number] І Бог наведе руку на прикрасу небес і на царів землі. 
[Number] 22 [Number] І зберуть, і замкнуть їх у твердині та у в’язниці, після багатьох поколінь нагрянуть на них відвідини. 
[Number] 23 [Number] І цегла розсиплеться, і мур упаде, бо Господь зацарює на Сіоні та в Єрусалимі й прославиться перед старійшинами.