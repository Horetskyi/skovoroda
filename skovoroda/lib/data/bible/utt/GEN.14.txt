
[Number] 1 [Number] Сталося це за царювання Амарфала — царя Сенаара, Аріоха — царя Елласара, Ходолоґомора — царя Елама і Тарґала — царя народів, 
[Number] 2 [Number] які розпочали війну з Варом — царем Содома, і з Варсою — царем Гоморри, і Сенааром — царем Адми, і Сумовором — царем Севоїму, і царем Бали (це Сиґор). 
[Number] 3 [Number] Усі вони змовилися в Соляній долині (це Соляне море). 
[Number] 4 [Number] Дванадцять років вони служили Ходолоґоморові, а на тринадцятий рік повстали.
[Enter]
[Number] 5 [Number] Та на чотирнадцятий рік прийшов Ходолоґомор і царі, які з ним, вибили велетнів, котрі в Астарот-Карнаїні, і сильні народи разом з ними, і омейців, які в місті Саві, 
[Number] 6 [Number] і хорейців, що в горах Сиїр, — аж до модринового дерева Фарана, що в пустелі. 
[Number] 7 [Number] І повернувшись, рушили до Джерела суду (це Кадис) і вигубили всіх володарів Амалика та аморейців, які проживали в Асасан-Тамарі. 
[Number] 8 [Number] Та виступив цар Содома і цар Гоморри, а також цар Адми, цар Севоїма й цар Бали (це Сиґор), і вони вишикувалися до бою з ними в Соляній долині: 
[Number] 9 [Number] проти Ходолоґомора — царя Елама, Тарґала — царя народів, Амарфала — царя Сенаара і Аріоха — царя Елласара. Чотири царі проти п’ятьох. 
[Number] 10 [Number] А Соляна долина — це джерела, родовища смоли. Цар Содома і цар Гоморри втекли — і попадали туди; хто ж залишився, втік в гірську місцевість. 
[Number] 11 [Number] А ті захопили всіх содомських і гоморрських коней, усю їхню поживу та забралися геть. 
[Number] 12 [Number] Захопили також і Лота, сина Аврамового брата, бо він жив у Содомі, його майно, та й відійшли.
[Enter]
[Number] 13 [Number] Та хтось із тих, які врятувалися, прийшов і сповістив про це Аврамові — чужинцеві, котрий проживав біля дуба аморейця Мамвре, брата Есхола і брата Авнана, які були союзниками Аврама. 
[Number] 14 [Number] Почувши, що взяли в полон Лота, його брата, Аврам перерахував усіх своїх, які народилися в його домі, — триста вісімнадцять, — і кинувся в погоню за ними до Дана. 
[Number] 15 [Number] Напав на них уночі — він та його слуги, побив їх і гнався за ними аж до Хови, що ліворуч від Дамаска. 
[Number] 16 [Number] Тож він повернув кожного содомського коня, повернув Лота, свого брата, його маєток, жінок та інших людей.
[Enter]
[Number] 17 [Number] Після того, як Аврам повернувся з битви з Ходолоґомором і царями, які з ним, то цар Содома вийшов йому назустріч до долини Сави (це Царська долина). 
[Number] 18 [Number] І Мелхиседек, цар Салима, виніс хліб і вино; він був священиком Всевишнього Бога. 
[Number] 19 [Number] Тож поблагословив Аврама і сказав: Благословенний Аврам Всевишнім Богом, Який створив небо і землю; 
[Number] 20 [Number] і благословенний Всевишній Бог, Який віддав твоїх ворогів тобі в руки. І Аврам дав йому десятину з усього.
[Enter]
[Number] 21 [Number] А цар содомський сказав Аврамові: Передай мені чоловіків, а коней візьми собі. 
[Number] 22 [Number] Та Аврам сказав содомському цареві: Я простягну руку свою до Бога Всевишнього, Який створив небо і землю: 
[Number] 23 [Number] від шнурка до ремінця взуття не візьму з усього твого, щоб не сказав ти: Я збагатив Аврама. 
[Number] 24 [Number] Лише те, що спожили юнаки, і частку людей, які ходили зі мною: Есхол, Авнан і Мамвре, — хай вони візьмуть свою частку.