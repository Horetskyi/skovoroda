
[Number] 1 [Number] І вона сказала: Зміцнилося в Господі моє серце, піднісся мій ріг у моєму Бозі. Розширилися мої уста проти ворогів, я зраділа Твоїм спасінням. 
[Number] 2 [Number] Адже немає святого, як Господь, і немає праведного, як наш Бог! Немає святого, за винятком Тебе! 
[Number] 3 [Number] Не хваліться і не говоріть високе! Хай не вийде високомовність з ваших уст, бо Господь, Бог розуму, і Бог, Який приготовляє Свої діяння. 
[Number] 4 [Number] Лук сильних став слабким, а немічні підперезалися силою. 
[Number] 5 [Number] Хто мав достатньо хліба, були позбавлені його, а голодні залишили землю, бо неплідна породила сімох, а багата на дітей стала слабкою. 
[Number] 6 [Number] Господь умертвляє і оживляє, зводить до аду і виводить. 
[Number] 7 [Number] Господь робить бідним і багатим, понижує і підносить вгору. 
[Number] 8 [Number] Підносить бідного із землі й підносить з гною злидаря, щоб посадити із сильними народу, і дає їм у спадок престол слави. 
[Number] 9 [Number] Дає молитву тому, хто молиться, і Він поблагословив роки праведного. Адже не міццю сильний чоловік, 
[Number] 10 [Number] Господь немічним учинить Свого противника, Господь — святий. Хай не хвалиться мудрий своєю мудрістю, хай не хвалиться сильний своєю силою, і хай не хвалиться багатий своїм багатством, але цим нехай хвалиться той, хто хвалиться, що він пізнав і знає Господа, чинить суд і справедливість посеред землі. Господь пішов на небо і загримів, Він судить кінці землі, дає силу нашим царям і піднесе ріг Свого помазаника.
[Enter]
[Number] 11 [Number] І вона залишила його там перед Господом, і повернулася до Арматаїма. А дитина служила в присутності Господа, перед священиком Ілі.
[Enter]
[Number] 12 [Number] А сини священика Ілі — погані сини, які не знали Господа. 
[Number] 13 [Number] І правила для священика від народу, кожного, хто приносить жертву, були: приходив слуга священика, як тільки звариться м’ясо, то м’ясна вилка була в його руці, 
[Number] 14 [Number] і вкладав її до великого котла — чи до мідного, чи до казана — і все, що лиш захопить вилка, священик забирав собі. Згідно із цим чинили всьому Ізраїлеві, тим, які приходили принести жертву Господу в Силомі. 
[Number] 15 [Number] І раніше, ніж приносили в жертву лій, приходив слуга священика і говорив чоловікові, який приносив жертву: Дай м’ясо, щоб зварити священикові, і не беру в тебе більше з котла! 
[Number] 16 [Number] І говорив чоловік, який приносив жертву: Нехай спочатку принесеться жертва, так, як приписано, і жир, а тоді візьмеш собі з усього, що забажає твоя душа. А той говорив: Ні, даси тепер, а якщо ні, то візьму силою! 
[Number] 17 [Number] І перед Господом гріх молодців був дуже великий, бо відкидали Господню жертву.
[Enter]
[Number] 18 [Number] А хлопчина Самуїл, підперезаний лляним ефодом, служив перед Господом, 
[Number] 19 [Number] і його матір зробила йому подвійний малий одяг, і приносила йому з року в рік, коли вона йшла зі своїм чоловіком приносити річну жертву. 
[Number] 20 [Number] Ілі поблагословив Елкана та його жінку, кажучи: Нехай Господь дасть тобі нащадка від цієї жінки за дар, який ти дав Господу. І чоловік пішов до своєї місцевості.
[Enter]
[Number] 21 [Number] Господь відвідав Анну, і вона зачала ще трьох синів і дві дочки. А хлопчина Самуїл став великим перед Господом.
[Enter]
[Number] 22 [Number] Ілі був дуже старий. І він почув, що його сини чинили ізраїльським синам, 
[Number] 23 [Number] і сказав їм: Навіщо чините за цим словом, яке я чую з уст усього Господнього народу! 
[Number] 24 [Number] Ні, діти, бо не добра чутка, яку я чую, не чиніть так, бо недобрі чутки ті, які я чую, що народ не служить Господу! 
[Number] 25 [Number] Якщо якийсь чоловік часом згрішить проти іншого чоловіка, то помоляться за нього до Господа; а якщо він згрішить проти Господа, хто за нього помолиться? Та вони не слухалися голосу свого батька, бо Господь, мав твердий намір їх знищити.
[Enter]
[Number] 26 [Number] А хлопчина Самуїл підростав, і був добрий і перед Господом, і перед людьми.
[Enter]
[Number] 27 [Number] Якось прийшов Божий чоловік до Ілі, і сказав: Так говорить Господь: Я ж об’явився домові твого батька, коли вони були рабами в домі фараона в єгипетській землі! 
[Number] 28 [Number] І Я вибрав дім твого батька з усіх ізраїльських племен, щоб Мені служили і підіймалися до Мого жертовника, кадили ладаном і носили ефод, і Я дав домові твого батька в їжу все, що приносили в жертву на вогні ізраїльські сини. 
[Number] 29 [Number] Навіщо ж глянув ти безсоромним оком на Мій ладан і на Мою жертву і прославив твоїх синів понад Мене, щоб вони благословляли себе первоплодами кожної ізраїльської жертви раніше за Мене. 
[Number] 30 [Number] Через це так сказав Господь, Бог Ізраїля: Раніше Я сказав: Твій дім і дім твого батька ходитиме переді Мною до віку. А тепер говорить Господь: Не так переді Мною, бо тих, хто Мене прославляє, Я прославлю, а того, хто Мене зневажає, Я зневажу! 
[Number] 31 [Number] Ось приходять дні, і вигублю твоє потомство й потомство дому твого батька, 
[Number] 32 [Number] і не буде в тебе старця в Моєму домі всі дні. 
[Number] 33 [Number] А мужа не вигублю в тебе від Мого жертовника для того, щоби його очі стали незрячими від сліз, і підупала його душа, і кожний, хто залишиться з твого дому, вони поляжуть від людського меча.
[Enter]
[Number] 34 [Number] Ось це тобі знак, який прийде на цих двох твоїх синів — Офнія і Фінееса: Одного дня вони обидва помруть! 
[Number] 35 [Number] І поставлю Собі вірного священика, який чинитиме все, що в Моєму серці та в Моїй душі. І збудую йому вірний дім, і ходитиме перед Моїм помазаником усі дні. 
[Number] 36 [Number] І буде, що хто залишиться у твоєму домі, прийде поклонитися йому за невелику кількість срібла, кажучи: Постав мене на одну з твоїх служб, щоб їсти хліб.