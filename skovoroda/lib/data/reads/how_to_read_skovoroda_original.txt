Ця стаття містить стислу інформацію, достатню для набуття базових знань і навичок читання творів Сковороди з розумінням їхньої вимови, орфографії та традиції.

Коротка шпаргалка: 
- [Bold]Ѣ / ѣ[Bold] (ять) звучить як [Bold]‘і’, ‘ї’, ‘е’, ‘є’[Bold], рідше як [Bold]‘а’[Bold] чи [Bold]‘я’[Bold]
- [Bold]Є / є[Bold] (єсть) звучить як [Bold]‘е’, ‘є’[Bold].
- [Bold]И / и[Bold] (iже) звучить як [Bold]‘и’, ‘й’, ‘i’, ‘ї’[Bold]
- [Bold]І / і[Bold] (i) звучить як ‘и’ та [Bold]‘i’[Bold]
- [Bold]Ї / ї[Bold] (i) звучить як ‘и’ та [Bold]‘i’[Bold]
- [Bold]Ϝ[Bold] або [Bold]Ѳ[Bold] (ферт) → [Bold]ф[Bold]
- [Bold]Х / х, ѯ, χ[Bold] (іноді) (хір) → [Bold]‘х’[Bold]
- [Bold]Ѡ / ѡ[Bold] (омега) → [Bold]‘о’[Bold]
- [Bold]Ы / ы[Bold] (єри) → [Bold]‘и’[Bold]
- [Bold]Ь / ь[Bold] (єрчик) передається як [Bold]‘—’, ‘е’, ‘ь’[Bold]
- [Bold]Ѧ / ѧ[Bold] (малий юс) → [Bold]‘я’[Bold]
- [Bold]Ѫ / ѫ[Bold] (великий юс, не йотований) → [Bold]‘у’[Bold]
- [Bold]Ѭ / ѭ[Bold] (великий юс, йотований) → [Bold]‘ю’[Bold]
- [Bold]Ҭ / ҭ, Ξ / ξ, Ѯ / ѯ[Bold] (ксі) → [Bold]‘кс’[Bold]
- [Bold]Ѱ / ѱ[Bold] (псі) → [Bold]‘пс’[Bold]
- [Bold]Ѳ / θ[Bold] (фита, тета) → [Bold]‘ф’, ‘т’[Bold] (Наприклад, [Bold]Ѳ[Bold]арра – [Bold]Ф[Bold]арра)
- [Bold]Ѵ / ѵ[Bold] (iжиця) звучить як [Bold]‘в’, ‘i’, ‘гi’, ‘и’, ‘й’[Bold]

[H2] Коротко про давню церковнослов’янську і її транслітерації

Церковнослов’янську (ц.-сл.) мову рiзнi слов’янськi народи транслiтерують згiдно зi своєю багатовiковою традицiєю вимови.
Цi традицiї, що згодом впливали й на орфографiю ц.-сл. мови, називають її [Bold]редакцiями[Bold] (або iзводами): редакцiя болгарська, македонська, сербська, хорватська, чеська, українська, бiлоруська, росiйська та iн.¹⁶

«Кожна слов’янська церква вимовляє богослужбовий текст по-своєму, для чого iснують рiзнi вимови богослужбового тексту: болгарська, сербська, українська, росiйська. Маємо багато записiв богослужб ХVI–ХVIII вiкiв латиною, i вони й показують, як вимовляли тодi богослужбовий текст»¹⁷
Наприклад:
[Tab1] [Irm]гнёвъ, дёти, надёйтесz[Irm] —
[Tab2] по-росiйськи звучатимуть: гнєв, дєтi, надєйтєся,
[Tab2] а по-українськи: гнiв, дiти, надiйтеся;

[Tab1] [Irm]ви1 дэхъ неразумэва1ющыz[Irm] —
[Tab2] по-росiйськи: вiдєх нєразумєвающiя,
[Tab2] а по-українськи: видiх неразумiвающия;

[Tab1] [Irm]рyцэ твои2 сотвори1 стэ мz[Irm] —
[Tab2] по-росiйськи: руцє Твоi сотворiстє мя,
[Tab2] а по-українськи: руцi Твої сотвористi м’я;

[Tab1] [Irm]ни1 нэ, херувi1ми, па1мzть[Irm] —
[Tab2] по-українськи: нинi, херувими, пам’ять,
[Tab2] по-сербськи: нин’є, хєрувiмi, пам’ят,
[Tab2] а по-болгарськи: нiне, хєрувiмi, памят;

Отже, й транслiтерують цi однаковi ц.-сл. тексти рiзнi народи по-рiзному: згiдно зi своєю вимовою, а не з iншою. 
Незалежно вiд того, де творили сакральною мовою богослови-письменники та композитори — у Болгарiї, Румунiї, Словенiї, Українi чи Росiї, — [Italic]транслiтерувати їхнi твори належить кожному народовi за мовними правилами своєї землi[Italic]. Бо як неприродно росiянам цитувати ц.-сл. тексти з українською вимовою, так недоречно й українцям послуговуватися росiйськими правилами, зневажаючи багатовiковi традицiї свого народу.

[H2] Як читаються деякі літери
[H3] Як читається ‘ѣ’
Лiтера [Bold]‘ѣ’[Bold] на Русi звучала по-рiзному: як довге [Bold]‘е’, ‘iе’, ‘i’, ‘ї’, ‘а’ чи ‘я’[Bold]. Але з ХIII ст. в бiльшостi українських говорiв [Bold]‘i’[Bold] витiсняє iншi рiзновиди вимови.
Приклади:
Як [Bold]‘і’[Bold]: [Irm]вѣршъ[Irm] /вiрш/, [Irm]гнѣвъ[Irm] /гнiв/, [Irm]человѣкъ[Irm] /человiк/, [Irm]стрѣлы[Irm] /стрiли/, [Irm]вѣтрыло[Irm] /вiтрило/, [Irm]вѣрꙋю[Irm] /вiрую/, [Irm]посѣща́єши[Irm] /посiщаєши/, [Irm]вѣвцѣ[Irm] /вiвцi/ тощо.
Як [Bold]‘ї’[Bold] пiсля голосної, префiксiв або на початку слова (зазвичай у нашiй лiтературнiй мовi ХVI–ХIХ ст.): [Irm]мωѣ[Irm] /мої/, [Irm]то́ѣж[Irm] /тої ж/, [Irm]мно́гіѣ[Irm] /многiї/, [Irm]до збавенноѣ, ꙋторованоѣ дороги[Irm] /до збавенної, уторованої дороги/; [Irm]отъѣзжій[Irm] /от’їзжий/; [Irm]ѣжъ[Irm] /їж/ тощо.
Виняток. У текстах ХI–ХIII ст. лiтера [Bold]‘ѣ’[Bold] може стояти замiсть сучасних [Bold]‘е’, ‘а’[Bold] чи [Bold]‘я’[Bold] : [Irm]прэжде[Irm] /прежде/, [Irm]благодёть[Irm] /благодать/, [Irm]времэ[Irm] /врем’я/, [Irm]эко[Irm] /яко/ тощо.
[H3] Як читається ‘Ї’
[Bold]‘ї’[Bold] інколи читається як [Bold]‘і’[Bold], інколи як [Bold]‘ї’[Bold], ще рідше [Bold]‘и’[Bold] чи [Bold]‘й’[Bold]
Приклади: 
[Irm]бо1жіи[Irm] /Божiї/, [Irm]орyжіе[Irm] /оружiє/, [Irm]подно1жіе[Irm] /подножiє/, [Irm]о1вчіи[Irm] /овчiї/, [Irm]почi1ю[Irm] /почiю/, [Irm]ве1дшіи[Irm] /ведшiї/, [Irm]изгонz1щіи[Irm] /iзгонящiї/ тощо

[Bold]Рекомендована література[Bold]:
1. Якою мовою молилася давня Україна: Правила української транслiтерацiї церковнослов’янських текстiв. Вид. 2-ге, до- опрацьоване i значно доповнене. — Ганна Куземська: КЖД ”Софiя”, 2012.— 112 с., 165 iл.ISBN 978-966-2374-38-4 – [LINK]https://parafia.org.ua/biblioteka/knygy-broshury/yakoyu-movoyu-molylasya-davnya-ukrajina-v2/[LINK] 
2. Історична фонологія української мови – Юрій Шевельов – Переклад з англійського видання Сергія Вакуленка та Андрія Даниленка (Shevelov G.Y. A Historical Phonology of the Ukrainian Language. Heidelberg, 1979) – Харків «АКТА» [LINK]http://www.acta.com.ua/[LINK] 2002 – [LINK]http://litopys.org.ua/shevelov/shev.htm[LINK] 

[H2] Основне джерело для цієї статті
Якою мовою молилася давня Україна: Правила української транслiтерацiї церковнослов’янських текстiв. Вид. 2-ге, до- опрацьоване i значно доповнене. — Ганна Куземська: КЖД ”Софiя”, 2012.— 112 с., 165 iл.ISBN 978-966-2374-38-4 – [LINK]https://parafia.org.ua/biblioteka/knygy-broshury/yakoyu-movoyu-molylasya-davnya-ukrajina-v2/[LINK] 