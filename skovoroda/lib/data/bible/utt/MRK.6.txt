
[Number] 1 [Number]  Ісус вийшов звідти і попрямував до свого рідного краю, а за Ним йшли слідом Його учні.
[Enter]
[Number] 2 [Number]  А коли настала субота, Він почав навчати в синагозі. І багато хто слухав і дивувався, кажучи: Звідки в Нього це? І що за мудрість дана Йому? І що за чудеса творяться Його руками?
[Enter]
[Number] 3 [Number]  Хіба Він — не тесля, не син Марії та не брат Якова, Йосії, Юди і Симона? Хіба не Його сестри серед нас? І вони спокушалися через Нього.
[Enter]
[Number] 4 [Number]  А Ісус їм відповідав, що пророк буває без пошани лише у своєму рідному краї, серед своїх рідних і у своєму домі.
[Enter]
[Number] 5 [Number]  І не міг Він там жодного чуда зробити, тільки оздоровив декількох недужих, поклавши на них руки.
[Enter]
[Number] 6 [Number]  І дивувався їхньому невірству. Тож обходив довколишні села, навчаючи.
[Enter]
[Enter]
[Number] 7 [Number]  Покликавши дванадцятьох, Він почав посилати їх по двох, наділяючи їх владою над нечистими духами.
[Enter]
[Number] 8 [Number] І сказав їм, щоб нічого не брали в дорогу — тільки одну палицю: ні хліба, ні торби, ні мідяків у пояс,
[Enter]
[Number] 9 [Number] але щоби взули сандалі й не одягалися у дві одежини.
[Enter]
[Number] 10 [Number] І Він говорив їм: Куди тільки ввійдете в дім, там перебувайте, доки не вийдете звідти.
[Enter]
[Number] 11 [Number]  І коли б у якомусь місці не прийняли вас і не послухали вас, то, виходячи звідти, обтрусіть пил з ніг — як свідчення проти них. [Запевняю вас: легше буде Содому й Гоморрі в день судний, ніж місту цьому].
[Enter]
[Number] 12 [Number] І, вийшовши, вони проповідували, щоб люди покаялися,
[Enter]
[Number] 13 [Number]  і виганяли численних бісів, а багатьох недужих помазували олією і зціляли.
[Enter]
[Enter]
[Number] 14 [Number]   І почув цар Ірод, оскільки відоме стало Його Ім’я, і люди говорили, що це — Іван Хреститель устав з мертвих, тому й такі чудеса здійснюються Ним.
[Enter]
[Number] 15 [Number]  Інші ж казали, що це — Ілля, ще інші вважали, що це — пророк або один із пророків.
[Enter]
[Number] 16 [Number] А Ірод, почувши, сказав: Той Іван, якому я відтяв голову, це він воскреснув!
[Enter]
[Number] 17 [Number]   Адже Ірод, пославши воїнів, схопив Івана і посадив його у в’язницю через Іродіяду, дружину свого брата Филипа, бо одружився з нею.
[Enter]
[Number] 18 [Number] А Іван сказав Іродові: Не годиться мати тобі жінку твого брата!
[Enter]
[Number] 19 [Number] Тож Іродіяда таїла злобу на нього й бажала його вбити, та не могла.
[Enter]
[Number] 20 [Number] Бо Ірод боявся Івана, знаючи його як чоловіка праведного та святого, і оберігав його, а слухаючи, дуже непокоївся, але слухав з насолодою.
[Enter]
[Number] 21 [Number]  Як настав слушний день, коли Ірод з нагоди дня свого народження влаштував бенкет для своїх вельмож, тисяцьких, галилейських старшин,
[Enter]
[Number] 22 [Number] увійшла дочка Іродіяди і, танцюючи, догодила Іродові й тим, які з ним сиділи при столі. Цар же сказав дівчині: Проси в мене, чого тільки хочеш, і дам тобі!
[Enter]
[Number] 23 [Number]  І він поклявся їй: Чого тільки попросиш у мене, дам тобі, хоч би й півцарства мого.
[Enter]
[Number] 24 [Number] І вона, вийшовши, запитала в матері: Що попросити? Та ж сказала: Голови Івана Хрестителя!
[Enter]
[Number] 25 [Number] І, повернувшись відразу з поспіхом до царя, вона попросила, кажучи: Хочу, щоб негайно дав ти мені на полумиску голову Івана Хрестителя!
[Enter]
[Number] 26 [Number] І цар сильно засмутився, але через клятву й тих, які сиділи при столі, він не захотів їй відмовити.
[Enter]
[Number] 27 [Number] Тож відразу цар послав свого охоронця, наказавши принести голову Івана. Той пішов, відтяв його голову у в’язниці
[Enter]
[Number] 28 [Number] та приніс його голову на полумиску, дав дівчині, а дівчина віднесла її своїй матері.
[Enter]
[Number] 29 [Number] А коли його учні почули, то прийшли, взяли тіло і поховали його в гробниці.
[Enter]
[Enter]
[Number] 30 [Number]  І посходилися апостоли до Ісуса та сповістили Йому про все: що зробили і чого навчили.
[Enter]
[Number] 31 [Number]  А Він каже їм: Ви підіть самі подалі в пустинне місце та відпочиньте трохи! Бо так багато було тих, які приходили й відходили, що навіть не було їм коли попоїсти.
[Enter]
[Number] 32 [Number]  Тож вони самі відпливли човном до відлюдного місця.
[Enter]
[Number] 33 [Number]  Та побачили їх, як пливли, і багато хто впізнав їх. І пішки люди збіглися туди з усіх міст і прибули раніше за них.
[Enter]
[Enter]
[Number] 34 [Number]  Вийшовши, Ісус побачив великий натовп; і змилосердився над ними, бо вони були, як ті вівці, які не мають пастуха, і почав їх багато навчати.
[Enter]
[Number] 35 [Number]  І коли минуло чимало часу, учні, підійшовши до Нього, говорили: Це місце пустинне, а пора вже пізня,
[Enter]
[Number] 36 [Number] тож відпусти їх, щоби пішли до навколишніх хуторів і сіл та купили собі щось їсти.
[Enter]
[Number] 37 [Number]  Він же у відповідь сказав їм: Дайте ви їм їсти! А вони відповідають Йому: Чи нам піти купити на двісті динаріїв хліба і дати їм їсти?
[Enter]
[Number] 38 [Number] Він же каже їм: Скільки хлібів маєте? Ідіть подивіться. І довідавшись, кажуть: П’ять і дві рибини.
[Enter]
[Number] 39 [Number] І звелів їм посадити всіх групами на зеленій траві.
[Enter]
[Number] 40 [Number] Посідали група за групою: по сто та по п’ятдесят.
[Enter]
[Number] 41 [Number]  Узявши п’ять хлібів та дві рибини і звернувши погляд до неба, Він поблагословив, розломив хліби і давав учням Своїм, щоби клали перед ними, і обидві рибини всім розділив.
[Enter]
[Number] 42 [Number] І всі вони поїли й наситилися,
[Enter]
[Number] 43 [Number] а з того, що залишилося, та з риб зібрали дванадцять повних кошиків.
[Enter]
[Number] 44 [Number] А тих, які споживали хліб, було зо п’ять тисяч чоловіків.
[Enter]
[Enter]
[Number] 45 [Number]   І негайно Він змусив Своїх учнів сісти в човен і раніше за Нього пливти на той бік, до Витсаїди, а Він тим часом відпустить людей.
[Enter]
[Number] 46 [Number] І, відпустивши їх, Він пішов на гору помолитися.
[Enter]
[Number] 47 [Number] А як настав вечір, човен був серед моря, а Він Сам-один на суходолі.
[Enter]
[Number] 48 [Number]  Побачивши, що втомилися від веслування, — бо вітер дув супроти них, — близько четвертої сторожі ночі Він підійшов до них, ідучи по морю, і хотів їх минути.
[Enter]
[Number] 49 [Number]  Вони ж, побачивши, що Він іде по морю, подумали, що то привид, і закричали,
[Enter]
[Number] 50 [Number] бо всі Його побачили і занепокоїлися. І тут же Він заговорив до них, і сказав їм: Кріпіться, це Я, не бійтеся!
[Enter]
[Number] 51 [Number]  Він увійшов до них у човен — і вітер ущух.
[Enter]
[Number] 52 [Number]  А в собі вони все ще були сповнені жаху, тому що не зрозуміли чуда з хлібами, бо їхнє серце було закам’янілим.
[Enter]
[Enter]
[Number] 53 [Number]  І, перепливши, вони прибули до Генісаретської землі й причалили.
[Enter]
[Number] 54 [Number]  Коли вони вийшли з човна, люди відразу, упізнавши Його,
[Enter]
[Number] 55 [Number] оббігли всю ту околицю і почали на носилках приносити хворих — скрізь, де б Він не з’явився.
[Enter]
[Number] 56 [Number]  І куди б Він не входив, — до сіл, міст, хуторів, — скрізь на майданах клали недужих і благали Його, щоб хоч до краю Його одягу доторкнутися, а ті, хто торкався до Нього, зцілялися.