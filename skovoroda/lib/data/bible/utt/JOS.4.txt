
[Number] 1 [Number] І коли весь народ закінчив переходити Йордан, то Господь звернувся до Ісуса, промовляючи: 
[Number] 2 [Number] Взявши з народу людей, по одному з кожного племені, 
[Number] 3 [Number] дай їм вказівку, кажучи: Візьміть з-посеред Йордану дванадцять відповідних каменів і, понісши їх разом із собою, покладіть їх у вашому таборі, там, де отаборитеся вночі. 
[Number] 4 [Number] Ісус, закликавши дванадцятьох славетних мужів з ізраїльських синів, по одному з кожного племені, 
[Number] 5 [Number] сказав їм: Ідіть переді мною перед обличчям Господа на середину Йордану, і кожний, взявши звідти камінь, нехай винесе його на своїх плечах — за числом дванадцятьох ізраїльських племен, 
[Number] 6 [Number] щоб вони завжди були для вас за лежачий знак. І коли тебе завтра запитає твій син, кажучи: Чим для вас є ці камені? — 
[Number] 7 [Number] ти поясниш твоєму синові, кажучи: Тому що ріка Йордан спорожніла перед ковчега завіту Господа всієї землі, коли переходив його. Ось ці камені будуть на пам’ять вам, ізраїльським синам, навіки. 
[Number] 8 [Number] І так учинили ізраїльські сини, як Господь заповів Ісусові, й, узявши дванадцять каменів з-посеред Йордану, — як і заповів Господь Ісусові, коли завершувався перехід ізраїльських синів, — і принесли разом із собою до табору, і там поклали. 
[Number] 9 [Number] Ісус встановив і інших дванадцять каменів у самому Йордані на місці, що було під ногами священиків, які несли ковчег Господнього завіту, і вони є там аж до сьогоднішнього дня. 
[Number] 10 [Number] А священики, які несли ковчег завіту, стояли в Йордані аж доки Ісус не завершив усе, що заповів Господь сповістити народові, і народ поспішив, і перейшов. 
[Number] 11 [Number] І сталося, коли закінчив увесь народ переходити, то перейшов також ковчег Господнього завіту, і каміння перед ними. 
[Number] 12 [Number] Перейшли також сини Рувима, сини Ґада і ті, хто з половини племені Манасії, озброєні перед ізраїльськими синами, як і заповів їм Мойсей. 
[Number] 13 [Number] Сорок тисяч добре озброєних до бою перейшли перед Господом на війну проти міста Єрихону. 
[Number] 14 [Number] У той день звеличив Господь Ісуса перед усім ізраїльським народом, і скільки часу він жив, його боялися так, як Мойсея. 
[Number] 15 [Number] А далі Господь звернувся до Ісуса, промовляючи: 
[Number] 16 [Number] Дай вказівку священикам, які несуть ковчег завіту Господнього свідчення, вийти з Йордану. 
[Number] 17 [Number] Тож Ісус дав вказівку священикам, кажучи: Вийдіть з Йордану! 
[Number] 18 [Number] І сталося, коли священики, які несли ковчег Господнього завіту, вийшли з Йордану і поставили ноги на землю, то вода Йордану потекла на своє місце і плила, як учора й третього дня, вздовж усього русла. 
[Number] 19 [Number] І народ пішов від Йордану на десятий день першого місяця. Ізраїльські сини отаборилися в Ґалґалі, на частині, що на сході сонця від Єрихону. 
[Number] 20 [Number] Ісус поставив у Ґалґалі цих дванадцять каменів, які взяв з Йордану, 
[Number] 21 [Number] говорячи: Коли ваші сини запитають вас, кажучи: Що це за каміння? — 
[Number] 22 [Number] сповістіть вашим синам: Ізраїль перейшов Йордан по сухому, 
[Number] 23 [Number] коли Господь, наш Бог, висушив воду Йордану перед ними, доки вони не перейшли, — як учинив Господь, наш Бог, і з Червоним морем, яке Господь, наш Бог, висушив перед нами, доки ми не перейшли, 
[Number] 24 [Number] щоб усі народи землі пізнали, що Господня сила є могутньою, і щоб ви вшановували Господа, вашого Бога, у всякий час.