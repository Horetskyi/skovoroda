
[Number] 1 [Number] Того часу Господь сказав мені: Витеши собі дві кам’яні скрижалі, такі, як і попередні, і піднімися до Мене на гору. Виготов собі теж дерев’яний ковчег. 
[Number] 2 [Number] А Я напишу на тих скрижалях слова, що були на попередніх скрижалях, які ти розбив, і ти покладеш їх у ковчег. 
[Number] 3 [Number] Тож я виготовив ковчег із гнилостійкого дерева, витесав дві кам’яні скрижалі, такі, як і попередні, та піднявся на гору з двома скрижалями у своїх руках. 
[Number] 4 [Number] І Він написав на скрижалях, як було написано раніше, — десять слів, які Господь оголосив вам на горі з-посеред вогню. І Господь дав їх мені. 
[Number] 5 [Number] Тоді я повернувся, зійшов з гори й поклав скрижалі в ковчег, який виготовив раніше; і вони були там, як Господь мені звелів. 
[Number] 6 [Number] Тоді ізраїльські сини вирушили з Верота синів Якима до Місадая. Там помер Аарон і був там похований, а замість нього священиком став його син Елеазар. 
[Number] 7 [Number] Звідти вони вирушили до Ґадґада, а з Ґадґада до Єтевати, землі водного потоку. 
[Number] 8 [Number] Того часу Господь відділив плем’я Левія, щоб левіти носили ковчег Господнього завіту, стояли перед Господом, священнодіяли та приносили молитви Його Імені, як це і є аж до цього дня. 
[Number] 9 [Number] Тому в левітів немає частки чи спадщини серед їхніх братів. Сам Господь — його спадщина, як Він і сказав йому. 
[Number] 10 [Number] Я перебував на горі сорок днів та сорок ночей, — і Господь вислухав мене й цього разу, і Господь більше не хотів вас вигубляти. 
[Number] 11 [Number] Тоді Господь сказав мені: Іди, рушай на чолі цього народу, і нехай вони ввійдуть та заволодіють землею, яку Я поклявся їхнім батькам дати їм. 
[Number] 12 [Number] А тепер, Ізраїлю, що Господь, твій Бог, вимагає від тебе, як не те, щоб ти боявся Господа, свого Бога, ходив усіма Його дорогами, любив Його, служив Господу, своєму Богові, з усього свого серця і з усієї своєї душі 
[Number] 13 [Number] та дотримувався заповідей Господа, свого Бога, і Його постанов, які я тобі сьогодні заповідаю, щоб тобі було добре? 
[Number] 14 [Number] Ось небо й небеса небес, земля та все, що на ній, належать Господу, твоєму Богові. 
[Number] 15 [Number] Однак Господь уподобав лише твоїх батьків, щоб їх любити, і з усіх народів обрав вас, їхніх нащадків після них, як це і є цього дня. 
[Number] 16 [Number] Обріжте ж своє твердосердя і більше не будьте тугошиїми. 
[Number] 17 [Number] Адже Господь, ваш Бог, — Бог богів і Владика владик, великий, сильний і страшний Бог, Який не зважає на особу, ані не бере подарунку, 
[Number] 18 [Number] Який чинить суд захожому, сироті та вдові й любить захожого, щоб дати йому хліб та одяг. 
[Number] 19 [Number] Тож і ви любіть захожого, адже й ви були захожими в Єгипетській землі. 
[Number] 20 [Number] Бійся Господа, свого Бога, Йому служи, Його тримайся і Його Ім’ям клянися. 
[Number] 21 [Number] Він — твоя похвала і Він — твій Бог, Який здійснив посеред тебе ці великі й славні речі, які бачили твої очі. 
[Number] 22 [Number] Твої батьки прийшли в Єгипет в кількості сімдесяти душ; сьогодні ж Господь, твій Бог, учинив тебе в кількості як небесні зорі!