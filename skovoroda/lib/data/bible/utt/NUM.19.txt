
[Number] 1 [Number] І промовив Господь до Мойсея і Аарона, кажучи: 
[Number] 2 [Number] Ось вимога закону, котрий установлює Господь, говорячи: Скажи ізраїльським синам, хай візьмуть собі руду без вади телицю, яка не має в собі вади і на яку ще не накладали ярмо. 
[Number] 3 [Number] І ти даси її Елеазарові-священикові; її виведуть за табір на чисте місце й там заріжуть її перед ним. 
[Number] 4 [Number] А Елеазар візьме трохи її крові й сім разів її кров’ю покропить спереду намету свідчення. 
[Number] 5 [Number] І її спалять на очах у нього, — і шкура, і її м’ясо, і її кров, разом з вмістом її нутрощів, будуть спалені. 
[Number] 6 [Number] Священик візьме кедрове дерево, гісоп та кармазин і кине посеред вогнища спалюваної телиці. 
[Number] 7 [Number] Тоді священик випере свій одяг і обмиє своє тіло водою і тільки після цього ввійде до табору; та священик буде нечистий аж до вечора. 
[Number] 8 [Number] І той, хто її спалив, нехай випере свій одяг і обмиє тіло; і буде нечистим аж до вечора. 
[Number] 9 [Number] А чистий чоловік нехай збере попіл з телиці й висипле його поза табором на чисте місце; це буде для громади ізраїльських синів на зберігання — вода для кроплення. Це є очищення. 
[Number] 10 [Number] І той, хто збиратиме попіл з телиці, нехай випере одяг — і буде нечистим аж до вечора. І це буде вічною постановою для ізраїльських синів та чужинців, які приєдналися. 
[Number] 11 [Number] Хто доторкнеться до мертвого, до всякої людської душі, буде нечистим сім днів. 
[Number] 12 [Number] Він має очиститися третього й сьомого дня — і стане чистим. Якщо ж не очиститься третього й сьомого дня, то не буде чистим. 
[Number] 13 [Number] Кожен, хто доторкнеться до мертвого з людської душі (коли хтось помре) і не очиститься, той осквернив Господній намет; та душа вигубиться з Ізраїлю. Бо вода кроплення не покроплена на нього. Він — нечистий, — його нечистість — у ньому. 
[Number] 14 [Number] Ось — закон: Якщо людина помре в домі, то кожен, хто входить у дім, як і те, що є в домі, будуть нечисті сім днів. 
[Number] 15 [Number] І весь відкритий посуд, що не має на собі зав’язаної кришки, — нечистий. 
[Number] 16 [Number] Також кожен, хто доторкнеться у відкритому полі до вбитого, померлого, до людських кісток чи до могили, — сім днів буде нечистим. 
[Number] 17 [Number] Для нечистого візьмуть трохи попелу зі спаленої для очищення жертви, і наллють на нього живої води в посудину. 
[Number] 18 [Number] А чистий чоловік візьме гісоп, вмочить у воду й покропить на дім, на посуд і на душі, які там будуть, і на того, хто доторкався до людських кісток чи до вбитого або до померлого, чи до могили. 
[Number] 19 [Number] І чистий покропить нечистого на третій і на сьомий день — і той очиститься сьомого дня, а він випере свій одяг і обмиється водою, і буде нечистим аж до вечора. 
[Number] 20 [Number] А людина, яка оскверниться і не очиститься, та душа вигубиться з громади, — бо занечистила Господню святиню, бо не покроплено її водою кроплення — і тому є нечистою. 
[Number] 21 [Number] І буде це вам вічною постановою. А хто кропитиме водою кроплення, хай випере свій одяг; і хто доторкнеться до води кроплення, буде нечистим до вечора. 
[Number] 22 [Number] І до всього, до чого доторкнеться нечистий, те буде нечистим; і душа, яка доторкнулася, буде нечистою до вечора.