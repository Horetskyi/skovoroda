БІБЛІЯ — це джерело. Народна в ній історія й тілесні імена — то бруд і каламутний намул. Сієї живої води фонтан схожий на кита, який випускає вгору з ніздрів заповітну нетління воду, про яку написано: «Вода глибока, рада в серці людини, ріка-бо стрибуча та джерело життя» (Приповідки, Глава 18 і Глава 20). Хто Верблюд, той каламуть потопних глаголів п'є, не досягаючи тої джерельної голови: «Оливою не намастив ти голови моєї». А Олень до чистої води дотікає з Давидом: «Хто принесе мені води з криниці, що у Вифлеємі при воротях?» (2 Самуїла, Глава 23, стих 15). Слово, ім'я, знак, шлях, слід, нога, копито, термін — усе то тлінні ворота, які ведуть до нетлінного джерела. Хто не розділяє словесних знаків на плоть і на дух, той не може розрізнити воду і воду, краси небесної та роси. Подивися на 33 Главу, стих 13, Второзаконня. І є тварини нечисті, з нерозщепленим копитом. А який хто є сам, така йому й БІБЛІЯ. Про неї-бо достеменно сказано: «З милостивим ти милостивий...» Ті, хто опuсує звiрiв, пишуть, що Верблюд, пити приступаючи, завжди каламутить воду. Та Олень — чистоï любитель. 

Ся байка писана у Світлу неділю потолудні, 1774, у Бабаях.