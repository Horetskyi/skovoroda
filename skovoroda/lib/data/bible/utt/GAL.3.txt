
[Number] 1 [Number]  О, нерозумні галати! Хто звів вас [не коритися істині], адже перед вашими очима був зображений розп’ятий Ісус Христос?
[Enter]
[Number] 2 [Number]  Лише про одне хочу від вас довідатися: ви одержали Духа через діла Закону чи від віри в те, що почули?
[Enter]
[Number] 3 [Number] Чи вже настільки ви нерозумні, що, почавши Духом, тепер закінчуєте тілом?
[Enter]
[Number] 4 [Number] Як багато ви натерпілися! І невже все даремно? О, коли б тільки даремно!
[Enter]
[Number] 5 [Number]  Той, Хто вселяє у вас Духа і робить чудеса серед вас, чи здійснює Він це ділами Закону чи вірою в почуте?
[Enter]
[Number] 6 [Number]  Авраам повірив Богові, і це зараховано йому за праведність.
[Enter]
[Number] 7 [Number]  Зрозумійте, що ті, хто від віри, — сини Авраама.
[Enter]
[Number] 8 [Number]  Адже Писання, передбачивши, що Бог через віру оправдає язичників, благовістило Авраамові: В тобі благословляться всі народи!
[Enter]
[Number] 9 [Number]  Тому ті, хто від віри, будуть благословенні разом з вірним Авраамом.
[Enter]
[Number] 10 [Number]  А ті, які живуть ділами Закону, перебувають під прокляттям, бо написано, що проклятий кожний, хто не дотримується всіх приписів книги Закону, щоб їх виконувати.
[Enter]
[Number] 11 [Number]  А що Законом ніхто не оправдується перед Богом, то це ясно, оскільки праведний житиме вірою.
[Enter]
[Number] 12 [Number] Закон же не від віри, але хто виконує його, той житиме ним.
[Enter]
[Number] 13 [Number]  Христос викупив нас від прокляття Закону, ставши за нас прокляттям, тому що написано: Проклятий кожний, хто висить на дереві, —
[Enter]
[Number] 14 [Number]  аби благословення Авраама поширилося на язичників у Ісусі Христі, щоб ми одержали обітницю Духа через віру.
[Enter]
[Number] 15 [Number]  Брати, кажу вам по-людському: навіть затвердженого людьми заповіту ніхто не відкидає і нічого не додає до нього.
[Enter]
[Number] 16 [Number]  Авраамові ж та його Нащадкові були дані обітниці. Не сказано, що нащадкам, наче про багатьох, але як про одного: і твоєму Нащадкові, — Яким є Христос.
[Enter]
[Number] 17 [Number]  Я кажу, що Завіту [про Христа], попередньо затвердженого Богом, Закон, який прийшов через чотириста тридцять років, не відкидає, аби скасувати обітницю.
[Enter]
[Number] 18 [Number]  Адже коли спадщина є від Закону, то вже не за обітницею. Авраамові ж Бог дав спадщину через обітницю!
[Enter]
[Enter]
[Number] 19 [Number]  Тоді навіщо ж Закон? Він був даний для виявлення переступів і встановлений через ангелів рукою посередника, аж поки не прийде Нащадок, Якому була дана обітниця.
[Enter]
[Number] 20 [Number]  Але посередник не є для одного, тоді як Бог один.
[Enter]
[Number] 21 [Number]  Та невже Закон є проти Божих обітниць? Зовсім ні! Якби був даний Закон, здатний оживляти, тоді праведність була б від Закону.
[Enter]
[Number] 22 [Number]  Але Писання замкнуло все під гріхом, щоб обітниця з віри в Ісуса Христа була дана тим, які вірять.
[Enter]
[Number] 23 [Number]  А поки прийшла віра, ми були бережені Законом, замкнені до майбутнього відкриття віри.
[Enter]
[Number] 24 [Number]  Тому Закон був нашим вихователем до Христа, щоб нам оправдатися вірою.
[Enter]
[Number] 25 [Number]  Коли ж прийшла віра, то ми вже не під вихователем.
[Enter]
[Number] 26 [Number]  Адже через віру в Ісуса Христа ви всі — сини Божі.
[Enter]
[Number] 27 [Number]  Оскільки ви, які в Христа хрестилися, у Христа зодягнулися.
[Enter]
[Number] 28 [Number]  Немає юдея, ні грека; немає ані раба, ані вільного; немає чоловічого роду, ні жіночого, бо в Ісусі Христі ви всі — одно.
[Enter]
[Number] 29 [Number]  А якщо ви Христові, то ви є нащадками Авраама і, згідно з обітницею, — спадкоємці.