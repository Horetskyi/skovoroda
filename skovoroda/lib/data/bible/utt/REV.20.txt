
[Number] 1 [Number]  І я побачив ангела, який сходив з неба і мав ключ від безодні та великий ланцюг у своїй руці.
[Enter]
[Number] 2 [Number]  І схопив він дракона, прадавнього змія, яким є диявол і сатана, і зв’язав його на тисячу років;
[Enter]
[Number] 3 [Number]  укинув його в безодню та замкнув, і печать над ним поклав, щоб не зводив більше народи, аж поки скінчиться тисяча років. А після того він має бути звільнений на короткий час.
[Enter]
[Enter]
[Number] 4 [Number]  І я побачив престоли й тих, котрі сидять на них, і їм дано суд, а також душі страчених за свідчення Ісуса й за Боже Слово, і тих, які не поклонилися ні звірові, ні його образові, не прийняли знак на чоло і на свою руку. Тож вони ожили й царювали з Христом тисячу років.
[Enter]
[Number] 5 [Number] А інші мертві не ожили, аж поки не закінчиться тисяча років. Це — перше воскресіння.
[Enter]
[Number] 6 [Number]  Блаженний і святий той, хто має частку в першому воскресінні. Над ними друга смерть не матиме влади, але вони будуть священиками Бога і Христа; і будуть царювати з Ним тисячу років.
[Enter]
[Enter]
[Number] 7 [Number]  А коли скінчиться тисяча років, сатана буде звільнений зі своєї в’язниці
[Enter]
[Number] 8 [Number]  і вийде, аби зводити народи, які на чотирьох краях землі, Ґоґа й Маґоґа, щоби зібрати їх на війну, а кількість їх — наче пісок морський.
[Enter]
[Number] 9 [Number]  І вийшли вони на рівнину землі, і оточили табір святих та улюблене місто; і зійшов вогонь з неба [від Бога], і пожер їх.
[Enter]
[Number] 10 [Number]  А диявол, який зводив їх, був кинутий у вогняне й сірчане озеро, де і звір, і лжепророк. І будуть вони мучені день і ніч навіки-віків.
[Enter]
[Number] 11 [Number]  І я побачив великий білий престол і Того, Хто сидів на ньому, що від Його обличчя втекло небо і земля, і для них не було місця.
[Enter]
[Number] 12 [Number]   І я побачив померлих, малих і великих, які стояли перед Богом. І розгорнули книги; була розгорнута й інша книга, що є книгою життя. І судили мертвих, як записано в книгах, за їхніми ділами.
[Enter]
[Number] 13 [Number]  І море віддало мертвих, які в ньому; і смерть, і ад віддали мертвих, які в них, і кожного судили за його вчинками.
[Enter]
[Number] 14 [Number]  А смерть і ад були вкинені у вогняне озеро. Це — друга смерть, озеро вогняне.
[Enter]
[Number] 15 [Number]  І кого не знайшли записаним у книзі життя, той був укинений у вогняне озеро.