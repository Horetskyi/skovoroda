
[Number] 1 [Number]  То що скажемо? Будемо залишатися в гріху, аби множилася благодать?
[Enter]
[Number] 2 [Number]  Зовсім ні! Ми, що померли для гріха, як далі будемо жити в ньому?
[Enter]
[Number] 3 [Number]  Чи ви не знаєте, що ті з нас, які хрестилися в Ісуса Христа, хрестилися в Його смерть?
[Enter]
[Number] 4 [Number]  Тож ми поховані з Ним через хрещення в смерть, щоб так, як Христос устав із мертвих славою Отця, так і ми почали би ходити в оновленні життя.
[Enter]
[Number] 5 [Number]  Бо якщо ми з’єдналися з Ним подобою Його смерті, то з’єднаємося з Ним і подобою воскресіння.
[Enter]
[Number] 6 [Number]  Знаємо, що стара наша людина розп’ята разом з Ним, щоби гріховне тіло позбавити влади, щоб ми більше не служили гріхові,
[Enter]
[Number] 7 [Number]  бо хто помер, той оправданий від гріха.
[Enter]
[Number] 8 [Number]  Якщо ми померли з Христом, то віримо, що й будемо жити з Ним,
[Enter]
[Number] 9 [Number] знаючи, що Христос, уставши з мертвих, більше не вмирає — смерть над Ним більше не панує.
[Enter]
[Number] 10 [Number]  Бо як Він помер, то тільки один раз помер для гріха, а як живе, то для Бога живе.
[Enter]
[Number] 11 [Number]  Так само й ви вважайте себе мертвими для гріха і живими для Бога в [нашому Господі] Ісусі Христі.
[Enter]
[Number] 12 [Number] Хай же гріх не панує у вашому смертному тілі, щоб не підкорятися його пожаданням;
[Enter]
[Number] 13 [Number]  не давайте ваших членів гріхові як знаряддя неправедності, але, як ожилі з мертвих, віддавайте себе Богові, а ваші члени віддавайте Богові як знаряддя праведності.
[Enter]
[Number] 14 [Number]  Тож хай гріх не панує над вами, бо ви не під Законом, а під благодаттю.
[Enter]
[Number] 15 [Number] То що, будемо грішити, бо ми не під Законом, а під благодаттю? Зовсім ні!
[Enter]
[Number] 16 [Number]  Хіба ви не знаєте, що кому віддаєте себе як раби на послух, рабами того ви і є; кого слухаєте: або гріха — на смерть, або послуху — на праведність?
[Enter]
[Number] 17 [Number]  Дякувати Богові, що ви були рабами гріха, але сприйняли серцем те вчення, якому віддалися.
[Enter]
[Number] 18 [Number]  Звільнившись від гріха, ви стали рабами праведності.
[Enter]
[Number] 19 [Number]  Кажу це по-людському, з огляду на немічність вашого тіла. Бо як ви віддавали ваші члени в рабство нечистоті й беззаконню для беззаконня, так тепер віддайте ваші члени в рабство праведності — для освячення.
[Enter]
[Number] 20 [Number]  Бо коли ви були рабами гріха, то були вільні від праведності.
[Enter]
[Number] 21 [Number]  Який же плід ви тоді мали? Його ви нині соромитеся, бо його кінець — смерть.
[Enter]
[Number] 22 [Number]  Нині ж, звільнившись від гріха і ставши рабами Бога, маєте ваш плід — освячення, а кінець — вічне життя.
[Enter]
[Number] 23 [Number]  Адже заплата за гріх — смерть, а Божий дар благодаті — вічне життя в Ісусі Христі, нашому Господі.