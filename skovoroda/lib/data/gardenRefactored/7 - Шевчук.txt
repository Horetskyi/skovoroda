[Italic]Воскресінню Христовому. Із цього зерна: "Одинадцять же учнів пішли в Галілею на гору, куди звелів їм Ісус"[Italic]¹⁷. [Italic]Паска![Italic]

[MainSection]
Чи хто мене від тебе зможе відвернуть,
А чи вогонь із неба схочу я задуть?
Хай весь світ — у забуття,
Лиш в тобі життя, о Ісусе!

Веди мене з собою, в горну путь на хрест,
Радий жить над горою, кину земну персть.
Смерть твоя — то життя,
Жовч — солодке пиття, о Ісусе!

Рани твої бідові — то моя печать,
А твій вінок терновий — слави благодать,
Твій цей поносний хрест,
Хвала мені і честь, о Ісусе!

Пшеничная зернина хоч в ниві згнива,
Та з мертвого рослина і плід ожива.
Одне зерно оте
В наступний рік зросте, сторицею — плід.

Розпни моє ти тіло, прибий на той хрест,
Хай зовні я не цілий, внутрі ж бо воскрес.
Засохну зовні я,
Внутрі заквітну я, це смерть — не життя.

О мій новий Адаме! Прегарний ти син!
О всьогосвітній сраме! О буйство Афін!¹⁸
Під буйством твоїх світ,
Під смертю — безліч літ. Як темний покрив!
[MainSection]

[Center] Кінець