
[Number] 1 [Number] І сталося в рік, коли помер цар Озія, я побачив Господа, Який сидів на високому і піднесеному престолі, і дім, сповнений Його слави. 
[Number] 2 [Number] І серафими стояли довкола Нього, шість крил в одного і шість крил у другого: двома вони покривали обличчя, двома покривали ноги і двома літали. 
[Number] 3 [Number] І вони вигукували один до другого, і казали: Святий, святий, святий Господь Саваот! Уся земля наповнена Твоєю славою! 
[Number] 4 [Number] І від голосу, яким вони гукали, піднялися одвірки, і дім наповнився димом. 
[Number] 5 [Number] І я сказав: О, я нещасний, бо я уражений, адже, будучи людиною і маючи нечисті уста, і я живу посеред народу, який має нечисті уста, та я на власні очі побачив Господа, царя Саваота.
[Enter]
[Number] 6 [Number] І до мене був посланий один із серафимів, і він мав у руці вугілля, яке взяв щипцями з жертовника, 
[Number] 7 [Number] і доторкнувся до моїх уст, кажучи: Ось це доторкнулося до твоїх губ і забере твої беззаконня, і очистить твої гріхи! 
[Number] 8 [Number] І я почув голос Господа, Який промовляв: Кого пошлю, і хто піде до цього народу? І я сказав: Ось я! Пошли мене! 
[Number] 9 [Number] А Він промовив: Піди і скажи цьому народові: Ви будете слухати й слухати, та не зрозумієте, будете дивитися й дивитися, та не побачите! 
[Number] 10 [Number] Адже розтовстіло серце цього народу, і своїми вухами тяжко чують, і прижмурили свої очі, щоби часом не побачили очима, не почули вухами, не зрозуміли серцем і не навернулися, — щоб я їх не оздоровив.
[Enter]
[Number] 11 [Number] І я запитав: Аж доки, Господи? А Він сказав: Аж доки не будуть спустошені міста, щоб не були заселені, і доми, щоб не було людей, і земля залишиться пусткою. 
[Number] 12 [Number] І після цього Бог відішле далеко людей, а ті, хто залишився на тій землі, розмножаться. 
[Number] 13 [Number] І ще є на ній десята частина, і знову буде на пограбування, як модрина і як жолудь, коли відпаде від своєї шляпки.