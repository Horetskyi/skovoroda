
[Number] 1 [Number]   Після цього Ісус пішов на другий бік Тиверіадського моря Галилеї.
[Enter]
[Number] 2 [Number]  І за Ним ішов великий натовп, оскільки бачили чудеса, які Він здійснював над хворими.
[Enter]
[Number] 3 [Number]  Ісус вийшов на гору й сидів там зі Своїми учнями.
[Enter]
[Number] 4 [Number]  Наближалася Пасха — юдейське свято.
[Enter]
[Number] 5 [Number]  Тоді Ісус, піднявши очі, побачив, що великий натовп іде до Нього, і каже Филипові: За що купимо хліба, щоб вони поїли?
[Enter]
[Number] 6 [Number]  Він говорив це, випробовуючи його, бо Сам знав, що мав робити.
[Enter]
[Number] 7 [Number] Відповів йому Филип: На двісті динаріїв хліба буде недостатньо, щоб кожний хоч трохи одержав.
[Enter]
[Number] 8 [Number]  Каже Ісусові один із Його учнів, Андрій, брат Симона-Петра:
[Enter]
[Number] 9 [Number]  Тут є [один] хлопець, який має п’ять ячмінних хлібів та дві риби, але що це на таку кількість?
[Enter]
[Number] 10 [Number] Промовив Ісус: Розсадіть людей! Було тут багато трави. Тож посідали люди, числом тисяч зо п’ять.
[Enter]
[Number] 11 [Number]  Ісус узяв хліби і, віддавши хвалу, подав [учням; учні ж] — тим, які посідали; також і рибу, скільки бажали.
[Enter]
[Number] 12 [Number] Коли наїлися, Він сказав Своїм учням: Зберіть залишені куски, щоб нічого не пропало.
[Enter]
[Number] 13 [Number] Зібрали й наповнили дванадцять кошиків шматками з п’ятьох ячмінних хлібів, що залишилися після тих, які їли.
[Enter]
[Number] 14 [Number]  Тоді люди, побачивши чудо, яке [Ісус] учинив, говорили, що Він є справжній Пророк, Який має прийти у світ.
[Enter]
[Number] 15 [Number]  А Ісус, знаючи, що вони мають намір прийти, взяти й проголосити Його Царем, відійшов знову Сам на гору.
[Enter]
[Enter]
[Number] 16 [Number]  З настанням вечора Його учні спустилися до моря,
[Enter]
[Number] 17 [Number]  увійшли в човен і попливли на другий бік моря, до Капернаума. Уже стемніло, а Ісус ще не приходив до них;
[Enter]
[Number] 18 [Number]  море розхвилювалося, бо подув сильний вітер.
[Enter]
[Number] 19 [Number]  Коли вони пропливли десь двадцять п’ять чи тридцять стадій, то побачили, що Ісус іде по морю й наближається до човна, — і налякалися.
[Enter]
[Number] 20 [Number] Він же каже їм: Це Я, не бійтеся!
[Enter]
[Number] 21 [Number]  Вони хотіли взяти Його до човна, а тим часом човен пристав до берега, куди вони прямували.
[Enter]
[Enter]
[Number] 22 [Number]  Наступного дня юрба, яка перебувала на другому боці моря, побачила, що іншого човна там не було, крім [того] одного, [до якого ввійшли Його учні], і що Ісус не входив до човна зі Своїми учнями, а відпливли лише самі Його учні.
[Enter]
[Number] 23 [Number]  Тим часом з Тиверіади припливли інші човни поблизу того місця, де їли хліб після того, як Господь віддав хвалу.
[Enter]
[Number] 24 [Number]  Коли люди побачили, що там немає ні Ісуса, ні Його учнів, вони самі посідали у човни й попливли до Капернаума, шукаючи Ісуса.
[Enter]
[Number] 25 [Number] Коли знайшли Його на тому боці моря, сказали Йому: Равві, коли Ти прибув сюди?
[Enter]
[Number] 26 [Number]  У відповідь Ісус сказав їм: Знову й знову запевняю вас: ви шукаєте Мене не тому, що побачили чудеса, але тому, що їли хліб і наситилися.
[Enter]
[Number] 27 [Number]  Не працюйте для поживи, яка гине, але для поживи, яка залишається на вічне життя, яку дасть вам Син Людський, бо Його призначив Бог Отець!
[Enter]
[Number] 28 [Number] Запитали в Нього: Що нам робити, аби чинити Божі діла?
[Enter]
[Number] 29 [Number]  У відповідь Ісус їм сказав: Боже діло є те, щоб ви повірили в Того, Кого Він послав.
[Enter]
[Number] 30 [Number]  Тоді сказали Йому: Яку ознаку Ти зробиш, щоб ми побачили і повірили Тобі? Що Ти зробиш?
[Enter]
[Number] 31 [Number]  Наші батьки їли манну в пустелі, згідно з написаним: Хліб з неба дав їм їсти!
[Enter]
[Number] 32 [Number] А Ісус їм відказав: Знову й знову запевняю вас: не Мойсей дав вам хліб з неба, але Мій Отець дає вам справжній хліб з неба,
[Enter]
[Number] 33 [Number]  бо хлібом Божим є Той, Хто сходить з неба і дає світові життя.
[Enter]
[Number] 34 [Number]  Тоді сказали Йому: Господи, давай нам завжди цей хліб!
[Enter]
[Number] 35 [Number]  Сказав їм Ісус: Я — хліб життя! Хто приходить до Мене, — не буде голодувати, і хто вірить у Мене, — ніколи не буде спраглим.
[Enter]
[Number] 36 [Number]  Але Я сказав вам, що ви хоч і побачили Мене, але не вірите.
[Enter]
[Number] 37 [Number]  Усе, що дає Мені Отець, прийде до Мене; і того, хто приходить до Мене, Я не вижену геть,
[Enter]
[Number] 38 [Number]  бо Я зійшов з неба виконувати не Мою волю, а волю Того, Хто Мене послав, — [Отця].
[Enter]
[Number] 39 [Number]  А воля Того, Хто Мене послав, — [Отця], — є та, аби все, що Він Мені дав, Я не втратив, але воскресив це останнього дня.
[Enter]
[Number] 40 [Number]  Воля Мого Отця є та, щоб кожний, хто бачить Сина й вірить у Нього, мав вічне життя, — і Я воскрешу його останнього дня.
[Enter]
[Number] 41 [Number]  Тож нарікали на Нього юдеї, бо Він сказав: Я — хліб, який зійшов з неба, —
[Enter]
[Number] 42 [Number]  і казали: Хіба це не Ісус, син Йосифа, батька й матір Якого ми знаємо? Як же тепер [Він] каже: Я зійшов з неба?
[Enter]
[Number] 43 [Number]  У відповідь Ісус сказав їм: Не ремствуйте між собою.
[Enter]
[Number] 44 [Number]  Ніхто не може прийти до Мене, коли Отець, Який Мене послав, не притягне його, — і Я воскрешу його останнього дня.
[Enter]
[Number] 45 [Number]  Написано в пророків: І всі будуть навчені Богом! Кожний, хто чув Отця і навчився, приходить до Мене.
[Enter]
[Number] 46 [Number]  Не тому, що Отця хтось бачив; хіба лише Той, Хто є від Бога, — Він і бачив Отця.
[Enter]
[Number] 47 [Number]  Знову й знову запевняю вас: той, хто вірить [у Мене], має вічне життя.
[Enter]
[Number] 48 [Number]  Я — хліб життя!
[Enter]
[Number] 49 [Number]  Ваші батьки їли манну в пустелі, — і повмирали.
[Enter]
[Number] 50 [Number] Цей же — хліб, який сходить із неба, аби той, хто його їсть, не помер.
[Enter]
[Number] 51 [Number]  Я — хліб живий, який зійшов з неба; якщо хто буде їсти цей хліб, житиме вічно. Хліб, який Я дам, — це Моє тіло, [яке Я віддам] для життя світу!
[Enter]
[Number] 52 [Number] Тоді стали сперечатися між собою юдеї, кажучи: Як це може Він дати нам їсти Своє тіло?
[Enter]
[Number] 53 [Number]  А Ісус сказав їм: Знову й знову запевняю вас: якщо не будете їсти тіла Сина Людського і не будете пити Його крові, не будете мати в собі життя.
[Enter]
[Number] 54 [Number]  Хто їсть Моє тіло і п’є Мою кров, той має вічне життя, і Я його воскрешу останнього дня.
[Enter]
[Number] 55 [Number] Адже Моє тіло — справжня пожива, а Моя кров — справжній напій.
[Enter]
[Number] 56 [Number]  Хто споживає Моє тіло і п’є Мою кров, той перебуває в Мені, і Я в ньому.
[Enter]
[Number] 57 [Number]  Як послав Мене живий Отець, так і Я живу через Отця, — і той, хто буде споживати Мене, житиме через Мене.
[Enter]
[Number] 58 [Number]  Це є хліб, який зійшов із неба. Не так, як батьки [ваші манну] їли й померли, а хто споживатиме цей хліб, буде жити вічно!
[Enter]
[Number] 59 [Number]  Так говорив Він, навчаючи в синагозі в Капернаумі.
[Enter]
[Enter]
[Number] 60 [Number]  Чимало Його учнів, почувши це, казали: То жорстокі слова! Хто може їх слухати?
[Enter]
[Number] 61 [Number]  Ісус же, знаючи в Собі, що Його учні нарікають через це, сказав їм: Чи це вас спокушує?
[Enter]
[Number] 62 [Number]  А що ж буде, як ви побачите, що Син Людський підіймається туди, де був раніше?
[Enter]
[Number] 63 [Number]  Дух оживляє, а тіло ніяк не допомагає. Слова, які Я вам сказав, є дух і життя.
[Enter]
[Number] 64 [Number]  Але є деякі з вас, які не вірять! Ісус із самого початку знав, хто є ті, які не вірять, і хто є той, котрий Його зрадить.
[Enter]
[Number] 65 [Number]  І Він додав: Тому Я сказав вам, що ніхто не може прийти до Мене, якщо йому не було дано від [Мого] Отця.
[Enter]
[Number] 66 [Number] Від того часу багато хто з Його учнів відійшов геть і вже не ходив з Ним.
[Enter]
[Number] 67 [Number]   Тоді Ісус сказав дванадцятьом: Може, і ви хочете відійти?
[Enter]
[Number] 68 [Number]  А Симон-Петро відповів Йому: Господи, до кого ми підемо? Ти маєш слова вічного життя;
[Enter]
[Number] 69 [Number]  і ми повірили й пізнали, що Ти є Святий — [Син живого] Бога!
[Enter]
[Number] 70 [Number]  Відповів їм Ісус: Чи не дванадцятьох вас Я вибрав? Але один з вас є дияволом.
[Enter]
[Number] 71 [Number]  Він говорив про Юду Іскаріота, сина Симона, бо він, будучи одним із дванадцятьох, мав Його зрадити.