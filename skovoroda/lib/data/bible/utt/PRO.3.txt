
[Number] 1 [Number] Сину, не забувай моїх вказівок, нехай твоє серце прибереже мої слова.
[Enter]
[Number] 2 [Number] Адже вони продовжать тобі тривалості днів, років життя та миру.
[Enter]
[Number] 3 [Number] Жертовності й віри хай не забракне тобі, пов’яжи їх на свою шию — і знайдеш благодать.
[Enter]
[Number] 4 [Number] Думай про те, що добре перед Господом та людьми.
[Enter]
[Number] 5 [Number] Усім серцем надійся на Бога, а не підносься своєю мудрістю.
[Enter]
[Number] 6 [Number] На всіх своїх дорогах пізнавай її, щоб вона випростовувала твої дороги, і нога твоя не спіткнулася.
[Enter]
[Number] 7 [Number] Не будь мудрим сам перед собою, та бійся Бога і ухиляйся від усякого зла.
[Enter]
[Number] 8 [Number] Тоді прийде оздоровлення для твого тіла й піклування про твої кістки.
[Enter]
[Number] 9 [Number] Вшановуй Господа своєю сумлінною працею і принеси Йому найперше зі своїх плодів праведності,
[Enter]
[Number] 10 [Number] щоб твої комори наповнилися вщерть пшеницею, а твої чавила давали в надмірі вино.
[Enter]
[Number] 11 [Number] Сину, Господнім покаранням не нехтуй і не слабни, коли Ним покараний.
[Enter]
[Number] 12 [Number] Бо кого Господь любить, того  повчає, і карає кожного сина, якого приймає.
[Enter]
[Number] 13 [Number] Блаженна людина, яка осягнула мудрість, і смертний, який пізнав розуміння.
[Enter]
[Number] 14 [Number] Адже краще її набувати, ніж золоті чи срібні скарби.
[Enter]
[Number] 15 [Number] Вона дорожча за коштовні камені, не встоїть проти неї ніщо погане. Вона є добре відомою всім, хто наближається до неї; усі цінності не варті її.
[Enter]
[Number] 16 [Number] Адже довголіття, роки життя — в її правиці, а багатство й слава — в її лівиці.
[Enter]
[Number] 16a [Number] З її уст виходить правда, а закон і милість вона носить на язиці.
[Enter]
[Number] 17 [Number] Її дороги — добрі дороги, і всі стежки її — мирні.
[Enter]
[Number] 18 [Number] Вона — дерево життя для всіх, хто її тримається, вона — надійна опора для тих, хто покладається на неї, наче на Господа.
[Enter]
[Number] 19 [Number] Бог мудрістю заснував землю, Він небо розумом утвердив.
[Enter]
[Number] 20 [Number] Знанням розкрилися безодні, і хмари кроплять росами.
[Enter]
[Number] 21 [Number] Сину, не проходь мимо, а дотримуйся моєї поради й думки,
[Enter]
[Number] 22 [Number] аби твоя душа жила, і милість, яка довкола твоєї шиї,
[Enter]
[Number] 22a [Number] була оздоровленням для твого тіла і турботою про твої кості;
[Enter]
[Number] 23 [Number] щоб ти сміливо ходив у мирі всіма своїми шляхами, і нога твоя не спіткнулася.
[Enter]
[Number] 24 [Number] Як будеш сидіти, — не матимеш страху, коли заснеш, — то матимеш солодкий сон.
[Enter]
[Number] 25 [Number] Ти не боятимешся ні страху, коли він наблизиться, ні навали нападаючих безбожників.
[Enter]
[Number] 26 [Number] Адже Господь буде на всіх твоїх дорогах і зміцнить твою ногу, щоб ти не похитнувся.
[Enter]
[Number] 27 [Number] Не переставай чинити добро тому, хто потребує його, коли рука твоя буде спроможна допомагати.
[Enter]
[Number] 28 [Number] Коли ти спроможний зробити добро, не говори: Приходь іншим разом, — завтра дам! Адже ти не знаєш, що принесе завтрашній день.
[Enter]
[Number] 29 [Number] Не куй зла на свого друга, який живе поряд і довіряє тобі.
[Enter]
[Number] 30 [Number] Безпідставно не сварися з людиною, щоб часом вона не заподіяла тобі зла.
[Enter]
[Number] 31 [Number] Не накликай на себе зневаги поганих людей і не заздри їхнім дорогам.
[Enter]
[Number] 32 [Number] Бо всякий беззаконник нечистий перед Господом, і з праведними Він не засідає в раді.
[Enter]
[Number] 33 [Number] Прокляття Боже на домах безбожних, а поселення праведних — благословенні.
[Enter]
[Number] 34 [Number] Господь гордим противиться, а покірним дає благодать.
[Enter]
[Number] 35 [Number] Мудрі успадкують славу, а безбожні нагромаджують собі ганьбу.