
[Number] 1 [Number] Та Господь промовив до Мойсея, кажучи: Ось Я настановив тебе як бога для фараона, а твій брат Аарон буде твоїм пророком. 
[Number] 2 [Number] Ти скажеш йому все, що тобі заповідаю, та Аарон, твій брат, говоритиме до фараона, щоб відпустив синів Ізраїля зі своєї землі. 
[Number] 3 [Number] Я ж зроблю серце фараона закам’янілим і вчиню Мої численні ознаки й чудеса в Єгипетській землі. 
[Number] 4 [Number] Та фараон не послухає вас. Тож Я накладу Свою руку на Єгипет і з Моїми полками виведу Мій народ, Ізраїльських синів, з Єгипетської землі — з великою відплатою. 
[Number] 5 [Number] І всі єгиптяни пізнають, що Я — Господь, Який простягнув руку над Єгиптом, і виведу з-поміж них синів Ізраїля. 
[Number] 6 [Number] І Мойсей та Аарон зробили так, як заповів їм Господь, — так вони і зробили. 
[Number] 7 [Number] А Мойсеєві було вісімдесят років, Аарон же, його брат, мав вісімдесят три роки, коли заговорив до фараона. 
[Number] 8 [Number] І сказав Господь Мойсеєві й Ааронові, промовляючи: 
[Number] 9 [Number] Якщо говоритиме фараон до вас, кажучи: Покажіть нам ознаку чи чудо, — то скажеш своєму братові Ааронові: Візьми посох і кинь його на землю перед фараоном і перед його слугами — і він стане змієм. 
[Number] 10 [Number] Тож Мойсей та Аарон увійшли до фараона й до його слуг і зробили так, як заповів їм Господь. Аарон кинув посох перед фараоном і перед його слугами, — і він став змієм. 
[Number] 11 [Number] Та фараон покликав єгипетських мудреців і ворожбитів, і єгипетські заклиначі своїми чарами зробили так само. 
[Number] 12 [Number] І кожний із них кинув свій жезл, — і вони стали зміями. Та посох Аарона проковтнув їхні жезли. 
[Number] 13 [Number] Однак серце фараона було непохитним, і він не послухався їх, — як і сказав їм Господь. 
[Number] 14 [Number] Тож Господь сказав Мойсеєві: Стало нечуйним серце фараона, аби він не відпустив народ. 
[Number] 15 [Number] Вранці йди до фараона. Ось він підійде до води, а ти чекатимеш на березі ріки, щоб зустрітися з ним. І візьми у свою руку посох, який перетворювався на змія, 
[Number] 16 [Number] і промовиш до нього: Господь, Бог євреїв, послав мене до тебе, кажучи: Відпусти Мій народ, щоб Мені поклонився в пустелі! І ось, дотепер ти не послухався. 
[Number] 17 [Number] Так каже Господь: Із цього дізнаєшся, що Я — Господь! Ось я вдаряю посохом, що в моїй руці, по воді, яка в ріці, і вона перетвориться на кров, 
[Number] 18 [Number] і риба, яка в ріці, загине. Тож ріка засмердиться, і не зможуть єгиптяни пити воду з ріки. 
[Number] 19 [Number] І Господь промовив до Мойсея: Скажи Ааронові, своєму братові: Візьми свій посох і простягни руку на води Єгипту, на їхні ріки, на їхні канали, на їхні мочарі та на всю їхню стоячу воду — і стануть кров’ю. І буде кров по всій Єгипетській землі — і в дерев’яних, і в кам’яних посудинах. 
[Number] 20 [Number] Тож Мойсей і Аарон зробили так, як заповів їм Господь. Аарон перед фараоном і перед його слугами, піднявши свій посох, вдарив ним по воді, що в ріці, — і всю воду в ріці перетворив на кров. 
[Number] 21 [Number] І риба, яка в ріці, вимерла, а ріка засмерділася, і єгиптяни не могли пити воду з ріки, — і була кров по всій Єгипетській землі. 
[Number] 22 [Number] Те саме зробили і єгипетські заклиначі своїми чарами. Та серце фараона закам’яніло, і він, як і сказав Господь, не послухався їх. 
[Number] 23 [Number] Фараон повернувся і ввійшов до свого дому, а над цим він навіть не замислився. 
[Number] 24 [Number] А всі єгиптяни почали копати біля ріки, щоб напитися води, бо не могли пити воду з ріки. 
[Number] 25 [Number] Минуло сім днів після того, як уразив Господь ріку. 
[Number] 26 [Number] І Господь промовив до Мойсея: Увійди до фараона і скажи йому: Так говорить Господь: Відпусти Мій народ, щоб поклонився Мені! 
[Number] 27 [Number] Якщо ж ти не бажаєш відпустити, то ось Я уражу всі твої околиці жабами. 
[Number] 28 [Number] І видасть ріка жаб, а вони повилазять і доберуться до твоїх домів, і до твоїх спальних кімнат, і вони повилазять на твої ліжка, і на доми твоїх слуг, і твого народу, і у твої діжки з тістом, і на твої печі; 
[Number] 29 [Number] і будуть жаби лазити по тобі, по твоїх слугах і по твоєму народові.