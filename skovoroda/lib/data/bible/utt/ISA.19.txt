
[Number] 1 [Number] Видіння про Єгипет. Ось Господь сидить на легкій хмарі й прибуде в Єгипет, і затремтять рукотворні божки Єгипту від Його присутності, і їхнє серце в них ослабне. 
[Number] 2 [Number] І повстануть єгиптяни на єгиптян, і кожен воюватиме проти свого брата, — кожен проти свого ближнього, місто — на місто і закон — на закон. 
[Number] 3 [Number] І жахнеться дух єгиптян у них, і Я розладнаю їхню раду, і запитають своїх богів, своїх божків і тих, які голосять із землі, і чародіїв. 
[Number] 4 [Number] І Я видам Єгипет у руки людей, жорстоких володарів, і жорстокі царі пануватимуть над ними! — так говорить Господь Саваот.
[Enter]
[Number] 5 [Number] І питимуть єгиптяни воду, що поблизу моря, а ріки забракне, і вона висохне. 
[Number] 6 [Number] І не стане рік та каналів від ріки, і висохне весь збір води також у всякому мочарі тростини і папірусу. 
[Number] 7 [Number] І всяка зелена трава, що довкола ріки, і все, що посіяне біля ріки, посохне, бувши спалене вітром. 
[Number] 8 [Number] І застогнуть рибалки, і застогнуть усі, хто закидає гачок у ріку, і ті, хто закидають сіті, а ті, хто закидає неводи, заплачуть. 
[Number] 9 [Number] І сором охопить тих, які виробляють добірний льон, і тих, які виробляють вісон, 
[Number] 10 [Number] і ті, котрі живуть з них, будуть у болі, і всі ті, хто виготовляє пиво, будуть засмучені, і болітиме в них душа.
[Enter]
[Number] 11 [Number] І безумними будуть володарі Танеоса. Мудрі радники царя, — їхня рада безумною стане. Як ви скажете цареві: Ми — сини розумних, сини царів, які від початку? 
[Number] 12 [Number] Де тепер є твої мудрі? Тож хай тобі сповістять, хай скажуть, що Господь Саваот учинив проти Єгипту! 
[Number] 13 [Number] Не стало володарів Танеоса, і піднялися вгору володарі Мемфіса, і зведуть Єгипет за племенами. 
[Number] 14 [Number] Адже Господь зачерпнув їм духа омани, і вони одурманили Єгипет у всіх їхніх ділах, як зводиться п’яний, який одночасно блює. 
[Number] 15 [Number] І не буде в єгиптян діла, що зробить голову і хвіст, початок і кінець.
[Enter]
[Number] 16 [Number] А в той день єгиптяни будуть, як жінки в страху і в тремтінні від присутності руки Господа Саваота, яку Він на них покладе. 
[Number] 17 [Number] І країна юдеїв буде на страх єгиптянам. Коли хто-небудь її назве їм, злякаються через раду, яку Господь дав стосовно них.
[Enter]
[Number] 18 [Number] У той день буде п’ять міст у Єгипті, що говорять ханаанською мовою, які клянуться Іменем Господа. Одне місто назветься Місто справедливості.
[Enter]
[Number] 19 [Number] У той день буде жертовник Господу в країні єгиптян і стовп Господу на її границі, 
[Number] 20 [Number] і буде за знак навіки Господу в країні Єгипту, бо заволають до Господа через тих, хто їх гнобить, і Господь пошле їм чоловіка, який їх врятує, коли судитиме, — врятує їх. 
[Number] 21 [Number] І Господь буде знаний єгиптянам, і єгиптяни пізнають Господа в той день, принесуть жертви і складуть Господу обітниці, і віддадуть обіцяне. 
[Number] 22 [Number] І Господь уразить єгиптян великою раною, і вилікує їх оздоровленням, і вони повернуться до Господа, і Він їх вислухає та їх оздоровить.
[Enter]
[Number] 23 [Number] У той день буде дорога Єгипту до ассирійців, і прийдуть ассирійці в Єгипет, а єгиптяни підуть до ассирійців, і єгиптяни служитимуть ассирійцям.
[Enter]
[Number] 24 [Number] У той день Ізраїль буде третій в ассирійців і в єгиптян, благословенний на землі, 
[Number] 25 [Number] яку поблагословив Господь Саваот, кажучи: Благословенний Мій народ, який в Єгипті, і який в Ассирії, і Мій спадок Ізраїль.