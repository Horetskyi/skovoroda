
[Number] 1 [Number] І піднявся Ізраїль, він і все, що належало йому, і пішов до Криниці клятви, і приніс жертву Богові свого батька Ісаака. 
[Number] 2 [Number] А в нічному видінні Бог сказав Ізраїлеві, промовивши: Якове, Якове! Той же відізвався: Що таке? 
[Number] 3 [Number] Він сказав: Я — Бог твоїх батьків; не бійся іти до Єгипту, бо великим народом зроблю тебе там; 
[Number] 4 [Number] і Я піду з тобою до Єгипту, і Я доведу тебе до кінця, і Йосиф покладе руки свої на твої очі. 
[Number] 5 [Number] Устав же Яків від Криниці клятви, і сини Якова взяли Ізраїля, свого батька, особисті речі та своїх дружин на вози, котрі послав Йосиф, щоби його забрати, 
[Number] 6 [Number] і взяли свою власність, і все майно, яке набули в Ханаанській землі; тож Яків, а з ним усі його нащадки, прибули до Єгипту: 
[Number] 7 [Number] сини і сини його синів з ним, дочки і дочки його синів, — увесь свій рід він привів до Єгипту.
[Enter]
[Number] 8 [Number] А ось імена синів Ізраїля, які прибули до Єгипту — Яків і його сини: первенець Якова — Рувим. 
[Number] 9 [Number] Сини Рувима: Енох і Фаллу, Асрон і Хармі. 
[Number] 10 [Number] Сини Симеона: Ємуїл, Ямін, Аод, Яхін, Саар і Саул, син ханаанки. 
[Number] 11 [Number] Сини Левія: Ґірсон, Каат і Мерарі. 
[Number] 12 [Number] Сини Юди: Ір, Авнан, Силом, Фарес і Зара; Ір і Авнан померли в Ханаанській землі. А в Фареса були сини — Асрон і Ємуїл. 
[Number] 13 [Number] Сини Іссахара: Тола, Фуа, Ясув і Замврам. 
[Number] 14 [Number] Сини Завулона: Серед, Аллон і Алоїл. 
[Number] 15 [Number] Оце — сини Лії, яких народила вона Якову в сирійській Месопотамії, — їх та його дочку Діну. Усіх душ — синів та дочок — тридцять три. 
[Number] 16 [Number] Сини Ґада: Сафон, Анґіс, Савніс, Тасован, Айдіс, Ароідіс і Аріїліс. 
[Number] 17 [Number] Сини Асира: Ємна, Єсуа, Єул, Варія і їхня сестра Сара. Сини ж Варії: Ховор і Мелхіїл. 
[Number] 18 [Number] Оце — сини Зелфи, яку дав Лаван своїй дочці Лії і яка народила їх Якову, — шістнадцять душ. 
[Number] 19 [Number] Сини Рахилі, дружини Якова: Йосиф і Веніамин. 
[Number] 20 [Number] Сини Йосифа, яких народила йому в Єгипетській землі Асенет, дочка Петефрія, жерця міста Сонця: Манасія та Єфрем. Сини Манасії, яких народила йому наложниця Сур: Махір. Махір же породив Ґалаада. Сини Єфрема, брата Манасії: Суталаам і Таам, а син Суталаама — Едем. 
[Number] 21 [Number] Сини Веніамина: Вала, Ховор і Асвил. Сини Вали: Гира, Ноеман, Анхіс, Рос, Мамфін і Офім. Гира ж породив Арада. 
[Number] 22 [Number] Це — сини Рахилі, яких вона народила Якову. Усіх — вісімнадцять душ. 
[Number] 23 [Number] Син Дана: Асом. 
[Number] 24 [Number] Сини Нефталима: Ясіїл, Ґоуні, Ісаар і Сулим. 
[Number] 25 [Number] Це — сини Вали, яку дав Лаван своїй дочці Рахилі, і вона народила їх Якову; усіх — семеро душ. 
[Number] 26 [Number] Усіх же душ, які прибули з Яковом до Єгипту, котрі вийшли з його лона, не враховуючи жінок синів Якова, — було їх усіх шістдесят шість душ. 
[Number] 27 [Number] А синів Йосифа, які народилися йому в Єгипетській землі, було дев’ять душ. Усіх душ родини Якова, які прибули до Єгипту, — сімдесят п’ять.
[Enter]
[Number] 28 [Number] Перед собою він послав до Йосифа Юду — назустріч йому, до міста Іроона, до землі Рамесси. 
[Number] 29 [Number] А Йосиф запряг свої колісниці й виїхав назустріч своєму батькові Ізраїлеві до міста Іроона. І коли побачив його, упав йому на шию і заридав нестримним плачем. 
[Number] 30 [Number] І сказав Ізраїль Йосифові: Тепер можна мені помирати, адже я побачив твоє обличчя, оскільки ти ще живий! 
[Number] 31 [Number] А своїм братам Йосиф сказав: Піду сповістити фараонові й скажу йому: Мої брати і дім мого батька, які були в Ханаанській землі, прибули до мене; 
[Number] 32 [Number] ці чоловіки — пастухи, бо розводять худобу; вони пригнали худобу та волів і прибули з усіма своїми речами. 
[Number] 33 [Number] Якщо ж закличе вас фараон і запитає вас: Яке ваше заняття? 
[Number] 34 [Number] То скажете: Твої раби — чоловіки-скотарі від дитинства й аж до сьогодні, — і ми, і наші батьки. Це щоб ви поселилися в землі Ґесем в Аравії, бо для єгиптян огидним є кожний пастух овець.