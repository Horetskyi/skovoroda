
[Number] 1 [Number]  І я побачив нове небо і нову землю, оскільки перше небо і перша земля проминули, і моря вже не було.
[Enter]
[Number] 2 [Number]  І я побачив святе місто, новий Єрусалим, що сходив з неба від Бога, приготований, немов наречена, прикрашена для свого чоловіка.
[Enter]
[Number] 3 [Number]  І почув я гучний голос із престолу, що промовляв: Ось Божа оселя з людьми; і Він поселиться з ними, і вони будуть Його народом, і сам Бог буде з ними — їхній Бог;
[Enter]
[Number] 4 [Number]  і Він обітре кожну сльозу з їхніх очей, і більше не буде смерті, ні страждань, ні голосіння, ні болю, — вже більше не буде, тому що перше минулося.
[Enter]
[Number] 5 [Number]  І сказав Той, Хто сидить на престолі: Ось творю все нове! І каже: Напиши, бо ці слова правдиві й вірні!
[Enter]
[Number] 6 [Number]  І Він сказав мені: Звершилося! Я є Альфа й Омега, Початок і Кінець. Я спраглому дам задаром живої води з джерела.
[Enter]
[Number] 7 [Number]  Переможець успадкує все, і Я буду його Богом, а він буде Мені сином.
[Enter]
[Number] 8 [Number]  А лякливим і невірним, і нечистим, і вбивцям, і тим, які чинять розпусту та чари, ідолопоклонникам і всім неправдомовцям — їхня частка в озері, яке горить вогнем і сіркою, що є другою смертю.
[Enter]
[Number] 9 [Number]  І прийшов один із сімох ангелів, який мав сім чаш, наповнених сімома останніми карами, та й промовив до мене, кажучи: Підійди сюди, я покажу тобі наречену, дружину Агнця.
[Enter]
[Number] 10 [Number]  І повів мене духом на велику й високу гору, і показав мені [велике] святе місто Єрусалим, що сходило з неба від Бога,
[Enter]
[Number] 11 [Number]  маючи Божу славу. Його сяйво подібне до коштовного каменя, наче каменя яшми, чистого, як кришталь.
[Enter]
[Number] 12 [Number]   Воно має великий та високий мур, в якому дванадцять брам, а на брамах дванадцять ангелів і написані імена — імена дванадцятьох племен синів Ізраїля.
[Enter]
[Number] 13 [Number]  Зі сходу — три брами, з півночі — три брами, з півдня — три брами та із заходу — три брами.
[Enter]
[Number] 14 [Number]  А міський мур мав дванадцять підвалин, на яких дванадцять імен дванадцятьох апостолів Агнця.
[Enter]
[Number] 15 [Number]  І той, хто говорив зі мною, мав міру — золоту тростину, щоб виміряти місто, його брами та його мур.
[Enter]
[Number] 16 [Number]  А місто чотирикутне, і довжина його така, як і ширина. І виміряв він тростиною місто на дванадцять тисяч стадій. Його довжина, ширина і висота — рівні.
[Enter]
[Number] 17 [Number]  І зміряв він мур його на сто сорок чотири лікті міри людської, яка є мірою в ангела.
[Enter]
[Number] 18 [Number]  І [був] збудований його мур з яшми, а місто — із чистого золота, подібного до чистого скла.
[Enter]
[Number] 19 [Number]   [І] підвалини міського муру прикрашені були різним дорогим камінням: перша підвалина — яшма, друга — сапфір, третя — халцедон, четверта — смарагд,
[Enter]
[Number] 20 [Number] п’ята — сардонікс, шоста — сердолік, сьома — хризоліт, восьма — берил, дев’ята — топаз, десята — хризопраз, одинадцята — гіацинт, дванадцята — аметист.
[Enter]
[Number] 21 [Number]  А дванадцять брам — то дванадцять перлин, і кожна брама була з однієї перлини. Вулиці міста — чисте золото, прозоре, мов скло.
[Enter]
[Number] 22 [Number]  А храму я не бачив у ньому, бо Господь Бог, Вседержитель і Агнець — то його храм.
[Enter]
[Number] 23 [Number]  І місто не потребує ні сонця, ні місяця, щоб у ньому світили, тому що Божа слава освітила його, і світильником для нього є Агнець.
[Enter]
[Number] 24 [Number]  І народи ходитимуть у його світлі, і царі землі принесуть свою славу до нього.
[Enter]
[Number] 25 [Number]  І його брами не зачинятимуться вдень, а ночі там не буде.
[Enter]
[Number] 26 [Number]  І принесуть до нього славу та честь народів.
[Enter]
[Number] 27 [Number]  І не ввійде до нього ніщо нечисте, ані той, хто чинить гидоту й неправду, але тільки ті, хто записаний в книзі життя Агнця.