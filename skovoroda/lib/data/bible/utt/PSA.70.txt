
[Number] 1 [Number] Давидові. Синів Йонадава та перших полонених.
[Enter]На Тебе, Боже, покладаю надію, тож хай не буду засоромлений навіки.
[Enter]
[Number] 2 [Number] У Своїй праведності врятуй мене, визволи мене; прихили до мене Своє вухо і спаси мене.
[Enter]
[Number] 3 [Number] Будь для мене Богом-захисником, міцною опорою, щоб мене спасати, бо Ти — моя сила і мій притулок.
[Enter]
[Number] 4 [Number] Боже мій, визволи мене з рук грішника, з рук беззаконника і неправедного.
[Enter]
[Number] 5 [Number] Адже Тебе, Господи, я з нетерпінням очікую! Господь — моя надія від моєї молодості.
[Enter]
[Number] 6 [Number] На Тебе я покладався від народження, — від лона моєї матері Ти є моїм покровителем. До Тебе постійно лине моя пісня.
[Enter]
[Number] 7 [Number] Я став для багатьох, наче диво, але Ти — могутній помічник.
[Enter]
[Number] 8 [Number] Хай наповняться мої уста хвалою, щоб я оспівував Твою славу, весь день — Твою велич.
[Enter]
[Number] 9 [Number] Не відкинь мене в час старості, не залиш мене, коли мене покине моя сила.
[Enter]
[Number] 10 [Number] Бо наговорювали на мене мої вороги, — ті, які чатують на мою душу, разом змовлялися
[Enter]
[Number] 11 [Number] і казали: Бог його покинув. Женіться за ним і схопіть його, бо нема того, хто би його врятував!
[Enter]
[Number] 12 [Number] Боже, не віддаляйся від мене; Боже мій, прийди мені на допомогу!
[Enter]
[Number] 13 [Number] Хай будуть засоромлені й щезнуть ті, які зводять наклепи на мою душу; нехай вкриються ганьбою і соромом ті, котрі зичать мені зла.
[Enter]
[Number] 14 [Number] Я ж завжди буду надіятися і примножувати всю Твою хвалу.
[Enter]
[Number] 15 [Number] Мої уста сповіщатимуть про Твою праведність, увесь день — про Твоє спасіння, бо я не навчений книжного мистецтва.
[Enter]
[Number] 16 [Number] Я прийду в силі Господній. Господи, триматиму в пам’яті лише Твою праведність.
[Enter]
[Number] 17 [Number] Боже, Ти мене навчив ще в моїй молодості, тож я досі розповідаю про Твої чудеса.
[Enter]
[Number] 18 [Number] Аж до старості й похилого віку не покинь мене, Боже, доки не розповім про Твою могутню силу кожному поколінню, що прийде, — про Твою силу і праведність Твою.
[Enter]
[Number] 19 [Number] Боже, величні діла, які Ти вчинив, сягають аж до найбільших висот! Боже, хто подібний до Тебе?
[Enter]
[Number] 20 [Number] Які великі й страшні муки Ти показав мені; та, повернувшись, Ти мене оживив і знову вивів мене з бездонних земних глибин.
[Enter]
[Number] 21 [Number] Ти примножив Свою велич і, повернувшись, мене потішив і знову вивів мене з бездонних глибин землі.
[Enter]
[Number] 22 [Number] Тож буду прославляти на музичних інструментах Твою правду, Боже; на гуслах буду грати Тобі, Святий Ізраїля.
[Enter]
[Number] 23 [Number] Мої вуста й моя душа, яку Ти визволив, радітимуть, коли я буду співати Тобі.
[Enter]
[Number] 24 [Number] Також і язик мій повсякдень буде навчатися Твоєї праведності, а ті, які шукають мені зла, покриються соромом і ганьбою.