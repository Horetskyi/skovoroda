
[Number] 1 [Number] Господи, Боже мій, прославлю Тебе, оспівуватиму Твоє Ім’я, бо Ти звершив дивовижні діла, давню правдиву раду. Нехай так буде, Господи! 
[Number] 2 [Number] Бо Ти зробив міста купою пороху, зробив так, щоб в укріплених містах упали їхні основи. Місто безбожних повік не буде відбудоване. 
[Number] 3 [Number] Через це Тебе поблагословить бідний народ, і міста ображених людей Тебе поблагословлять. 
[Number] 4 [Number] Адже Ти став для всякого впокореного міста помічником, — охороною для тих, які підупали духом через нужду, Ти визволиш їх від злих людей — охорона спраглих і дух ображених людей. 
[Number] 5 [Number] Ми як малодушні люди спраглі в Сіоні через безбожних людей, яким Ти нас передав.
[Enter]
[Number] 6 [Number] І Господь Саваот зробить бенкет усім народам на цій горі. Питимуть радість, питимуть вино, помажуться миром. 
[Number] 7 [Number] На цій горі передай це все народам, адже це визначення для всіх народів! 
[Number] 8 [Number] Смерть поглинула сильних, і знову Бог забрав усяку сльозу з кожного обличчя. Зневагу народу забрав з усієї землі, бо Господні уста це сказали.
[Enter]
[Number] 9 [Number] У той день скажуть: Ось наш Бог, на Якого ми покладали надію, і ми раділи нашим спасінням. 
[Number] 10 [Number] Адже Бог дасть спочинок на цю гору, а Моавська земля буде потоптана, — як топчуть тік колісницями-молотилками. 
[Number] 11 [Number] І підніме свої руки, наче і він упокорив, щоб вигубити, та Бог упокорить його гордість, на яку наклав руки. 
[Number] 12 [Number] І висоту твого оборонного муру Він понизить, і той звалиться вниз аж до основ.