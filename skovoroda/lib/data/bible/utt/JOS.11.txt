
[Number] 1 [Number] Коли ж Явін, цар Асора, почув про те, то послав до Йовава, царя Марона, до царя Симоона, до царя Азіфа 
[Number] 2 [Number] і до царів, які біля Великого Сидона, у гори і до Рави напроти Кенерота, на рівнину і до Нафедора, 
[Number] 3 [Number] і до ханаанського узбережжя на сході, і до аморейського узбережжя, до хетів, ферезейців і євусейців, які в горах, і евейців, які під Аермоном, до землі Масифи. 
[Number] 4 [Number] І вони, а з ними їхні царі, виступили, — наче морський пісок численністю, безліч коней і колісниць. 
[Number] 5 [Number] І зібралися всі ці царі, і зійшлися разом. І отаборилися біля вод Марона, щоб воювати з Ізраїлем. 
[Number] 6 [Number] А Господь промовив до Ісуса: Не бійся їхнього обличчя, бо завтра в цей час Я передаю їх утікачами перед Ізраїлем! Їхнім коням переріжеш жили і вогнем спалиш їхні колісниці! 
[Number] 7 [Number] Тож Ісус і весь боєздатний народ вийшли проти них до вод Марона, і зненацька напали на них у горах. 
[Number] 8 [Number] І Господь передав їх у руки Ізраїля, і, громлячи їх, вони гналися за ними аж до Великого Сидона, до Масерона і до Масоха на сході, і розгромили їх, аж не залишилося з них того, хто врятувався б. 
[Number] 9 [Number] І зробив з ними Ісус так, як заповів йому Господь: їхнім коням перерізав жили, а їхні колісниці він спалив вогнем. 
[Number] 10 [Number] У той час Ісус повернувся та захопив Асор і його царя. Асор же був першим володарем з усіх цих царів. 
[Number] 11 [Number] Вони мечем повбивали в ньому все, що дихає, — вигубили всіх, і не залишилося в ньому того, що дихає, а Асор спалили вогнем. 
[Number] 12 [Number] І всі міста царів і самих їхніх царів Ісус узяв і повбивав їх вістрям меча, — вигубив їх, як і заповів Мойсей, Господній слуга. 
[Number] 13 [Number] Але всі міста, оточені валами, Ізраїль не спалив, із них лише один Асор спалив Ісус. 
[Number] 14 [Number] Усю його здобич ізраїльські сини взяли собі, а їх усіх повбивали вістрям меча, доки не вигубили їх, — не залишили з них жодного, хто дихає. 
[Number] 15 [Number] Як заповів Господь Мойсеєві, Своєму слузі, так Мойсей заповів Ісусові, і так учинив Ісус, — не оминув нічого з усього, що заповів йому Мойсей. 
[Number] 16 [Number] Ісус захопив усю гірську землю, весь Наґев, усю землю Ґосома, рівнину і ту, що до заходу, ізраїльську гору і долини, 
[Number] 17 [Number] що поблизу гори — від гори Ахел, що йде до Сиїра і до Ваалґада, — і ліванську рівнину від гори Аермона, і всіх їхніх царів захопив, розгромив їх і повбивав. 
[Number] 18 [Number] Довгий час Ісус вів війну із цими царями, 
[Number] 19 [Number] і не було міста, якого не взяв Ізраїль, — усе здобули у війні. 
[Number] 20 [Number] Адже через Господа це сталося, щоби зміцнити їхнє серце вийти назустріч у бій з Ізраїлем, аби бути вигубленими, щоб не дати їм милосердя, але щоби були вигублені, — як і сказав Господь Мойсеєві. 
[Number] 21 [Number] У той час прийшов Ісус і вигубив нащадків Енакіма з гір, з Хеврона, з Давора, з Анавота, з усього ізраїльського роду і з усієї Юдиної гори, — разом з їхніми містами вигубив їх Ісус. 
[Number] 22 [Number] Не залишили сини ізраїльські енакімців, хіба що залишилися вони тільки в Ґазі, у Ґеті й в Аседоті. 
[Number] 23 [Number] Тож Ісус захопив усю землю, — як і заповів Господь Мойсеєві, — і ці території Ісус дав у спадок Ізраїлеві в наділ за їхніми племенами. І земля, яка перебувала в стані війни, спочила.