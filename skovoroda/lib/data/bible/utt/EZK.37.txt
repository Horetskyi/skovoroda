
[Number] 1 [Number] І на мені була Господня рука, і Господь вивів мене в дусі й поставив мене посеред рівнини, і вона була повна людських кісток. 
[Number] 2 [Number] І Він обвів мене довкола них довкруги, навколо, і ось дуже багато на поверхні рівнини, дуже сухі. 
[Number] 3 [Number] І Він сказав мені: Людський сину, чи ці кості оживуть? І я сказав: Господи, Ти це знаєш! 
[Number] 4 [Number] І Він сказав мені: Пророкуй над цими кістками і скажеш їм: Сухі кості, послухайте Господнє слово. 
[Number] 5 [Number] Так говорить Господь до цих костей: Ось Я на вас наводжу дух життя 
[Number] 6 [Number] і дам вам сухожилля, і наведу на вас м’ясо, і розтягну на вас шкіру, і дам у вас Мій дух — і житимете. І пізнаєте, що Я — Господь.
[Enter]
[Number] 7 [Number] І я пророкував так, як мені заповідано. І сталося, що коли я пророкував, і ось трясіння, і прийшли кості кожна до своєї відповідної. 
[Number] 8 [Number] І я побачив — ось на них росло сухожилля і тіло, а зверху на них з’являлася шкіра, та в них не було духу. 
[Number] 9 [Number] І Він сказав мені: Пророкуй про духа, пророкуй, людський сину, і скажи духові: Так говорить Господь: Прийди із чотирьох вітрів і вдихни в цих мерців, і хай оживуть! 
[Number] 10 [Number] І я пророкував так, як мені заповідано. І в них увійшов дух, і вони ожили, і стали на свої ноги — дуже великий збір.
[Enter]
[Number] 11 [Number] І Господь заговорив до мене, кажучи: Людський сину, ці кості — це весь дім Ізраїля, і вони кажуть: Сухими стали наші кості, загинула наша надія, ми пропали. 
[Number] 12 [Number] Через це пророкуй і скажи: Так говорить Господь: Ось Я відкриваю ваші гробниці й виведу вас із ваших гробниць, і введу вас у землю Ізраїля, 
[Number] 13 [Number] і взнаєте, що Я — Господь, коли Я відкрию ваші гробниці, щоб Мені вивести Мій народ з гробниць. 
[Number] 14 [Number] І дам у вас Мій дух, і оживете, і поставлю вас у вашій землі, і пізнаєте, що Я — Господь, сказав і зроблю, — говорить Господь.
[Enter]
[Number] 15 [Number] І до мене було Господнє слово, що промовляло: 
[Number] 16 [Number] Людський сину, візьми собі палицю і запиши на ній Юду та синів Ізраїля, тих, що пристають до нього. І візьми собі другу палицю, і на ній запишеш Йосифа, палиця Єфрема і всіх синів Ізраїля, що пристали до нього. 
[Number] 17 [Number] І з’єднаєш їх разом собі в одну палицю, щоб їх зв’язати, і будуть у твоїй руці. 
[Number] 18 [Number] І буде, коли скажуть тобі сини твого народу: Чи не сповістиш нам, що це в тебе? 
[Number] 19 [Number] То скажеш їм: Так говорить Господь: Ось Я візьму плем’я Йосифа, що в руці Єфрема, і племена Ізраїля, що прилягають до нього, і дам їх до племені Юди, і будуть однією палицею в руці Юди, 
[Number] 20 [Number] і будуть палиці, на яких ти написав на них, у твоїй руці перед ними, 
[Number] 21 [Number] і скажеш їм: Так говорить Господь: Ось Я беру весь дім Ізраїля з-посеред народів, куди вони ввійшли туди, і зберу їх з усіх, що довкола них, і введу їх у землю Ізраїля. 
[Number] 22 [Number] І дам їх в один народ у Моїй землі й на горах Ізраїля, і в них буде один володар, і більше не будуть двома народами, і більше не розділяться на два царства, 
[Number] 23 [Number] щоби більше не опоганилися своїми ідолами. І Я визволю їх від усіх їхніх беззаконь, тих, в яких згрішили, і очищу їх, і будуть Мені народом, і Я, Господь, буду їм за Бога.
[Enter]
[Number] 24 [Number] І Мій раб Давид буде володарем посеред них, і буде для всіх один пастир. Бо вони ходитимуть у Моїх приписах і зберігатимуть Мої суди, і їх чинитимуть. 
[Number] 25 [Number] І поселяться на своїй землі, яку Я дав Моєму рабові Якову, там, де колись поселилися їхні батьки. І вони поселяться на ній, і Давид, Мій раб, буде їхнім володарем навіки. 
[Number] 26 [Number] І Я дам їм завіт миру, — з ними буде вічний завіт. І Я поставлю посеред них навіки Мої святощі. 
[Number] 27 [Number] І Моє поселення буде серед них, і Я буду їм Богом, і вони будуть Моїм народом. 
[Number] 28 [Number] І народи пізнають, що Я — Господь, що освячує їх, коли Мої святощі будуть посеред них навіки.