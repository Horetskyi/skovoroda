[Center] Найдорожчий друже Михайле!

[MainSection]
Чим тепер зайнятий розум твій бистрий?
[Tab3] Де він сьогодні у тебе блукає?
Що йому треба, до чого він прагне, чого уникає?
[Tab3] Діє він впевнено, а чи вагається?
Діє він впевнено й свято, – тоді ти блаженний.
[Tab3] А як непевно, – то й сам ти вагаєшся.
В серці ж отому, що сповнене сумнівів,
[Tab3] Вмить запанують огида і знудженість.
Ні, не співає моряк, а боїться й бентежиться,
[Tab3] В мить, коли хвиля морська закипає від люті,
В мить, коли Австер шалений хита Адріатику
[Tab3] Так, що утримати годі кермо корабельне.
Розум наш ні на мить не бува бездіяльним,
[Tab3] Завжди треба йому хоч би чимось зайнятися,
І коли він не матиме доброго клопоту,
[Tab3] Миттю зверне тоді до заняття поганого.
Тож займи його тим, що б давало роботу йому,
[Tab3] Тільки буде нехай воно добре й тримається міри.
Так ти зможеш уникнути лютої дуже нудьги
[Tab3] Зможеш так ти життя ощасливити³⁸⁴. 
[MainSection]

[Indent] Закінчую писати віршами, бо мені здається, ніби я з каменя вичавлюю воду. Краще прозою що-небудь…
[Indent] Ти ж нам пиши, якщо сам не прийдеш. Перш ніж я вирушу, маю намір знайти час для бесіди з тобою. Ти вільний, я теж. Ти займаєшся наукою, і я не менше. Ти із задоволенням мене слухаєш, я охоче говорю. У чому ж справа? Якщо ти не надаєш значення місцю, де ми могли б, за нашим звичаєм, зручно [Italic]поговорити[Italic], передай через хлопчину, – якщо він вільний, – де ми зустрінемось.
[Indent] Бо не завжди буде літо…
[Tab6]Бувай здоров, найдорожчий! Твій Григор[ій] Сав[ич].
[Tab6]Чернь пиячить, а ми не поговоримо про достойні речі? Як
[Tab6]же це так?