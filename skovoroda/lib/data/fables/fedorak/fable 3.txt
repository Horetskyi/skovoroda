Ще у стародавні віки, в той самий час, коли в Орлів Черепахи літати навчалися, молодий жайворонок сидів неподалік від того місця, де одна зі згаданих Черепах, за казкою мудрого Езопа, літання своє успішно на каменi завершила з великим гуркотом і тріском. Молодик, налякавшись, наблизився з трепетом до свого Батька:
– Татусю! Безперечно, бiля тієї гори сів Орел, про якого ти менi колись казав, що він птах від усіх страшніший і сильніший... 
– А за чим ти здогадуєшся, Синку? – спитав Старий.
– Татусю ! Коли вiн сiдав, я такоï швидкості, шуму та грому ніколи не бачив. 
– Мій найлюбіший Сину! – сказав Старий. – Твій молоденький розумик... Знай, Друже мій, і завжди собі сю пісеньку співай: 
Не той Орел, що літає, 
А той, що легко сідає... 