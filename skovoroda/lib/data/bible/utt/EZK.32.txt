
[Number] 1 [Number] І сталося, що на одинадцятий рік, у дванадцятий місяць, у перший день місяця до мене було Господнє слово, котре промовляло: 
[Number] 2 [Number] Людський сину, підніми голосіння над фараоном, царем Єгипту, і ти скажеш йому: Ти подібний до лева народів, і ти, як дракон, що в морі, і ти наче колов рогами твоїми ріками, і ти колотив воду твоїми ногами, і ти топтав твої ріки. 
[Number] 3 [Number] Так говорить Господь: Я закину на тебе сіті численних народів і приведу тебе Моєю вудкою, 
[Number] 4 [Number] і простягну тебе на землі, рівнини наповняться тобою, і посаджу на тобі всіх небесних птахів, і насичу всіх звірів землі. 
[Number] 5 [Number] І дам твоє тіло на гори, і наповню всю землю твоєю кров’ю, 
[Number] 6 [Number] і земля буде напоєна твоїм гноєм від твоєї безлічі на горах, тобою Я наповню долини. 
[Number] 7 [Number] І замкну небо, коли ти згаснеш, і затемню його зірки, сонце сховаю в хмарі, і місяць не засвітить свого світла. 
[Number] 8 [Number] Усе, що на небі видає світло, затемниться над тобою, і дам темряву на твоїй землі, — говорить Господь. 
[Number] 9 [Number] І викличу гнів у серці численних народів, щоб повести твоїх полонених у народи, у землю, якої ти не знав. 
[Number] 10 [Number] І численні народи сумуватимуть над тобою, і їхні царі неймовірно жахнуться, коли Я простягну Свого меча проти їхнього обличчя, очікуючи їхнього падіння від дня твого падіння.
[Enter]
[Number] 11 [Number] Бо так говорить Господь: Меч царя Вавилону прийде на тебе 
[Number] 12 [Number] в мечах велетнів, і Я скину твою силу. Усі язичники з народів, — вони знищать гордість Єгипту, і вся його сила буде розбита. 
[Number] 13 [Number] І Я знищу всю його худобу від великої води, і її більше не скаламутить людська нога, і ступня худоби її не топтатиме. 
[Number] 14 [Number] Таким чином, тоді замовкнуть їхні води, і їхні ріки підуть, як олія, — говорить Господь, — 
[Number] 15 [Number] коли Я дам Єгипет на знищення, і земля з її безліччю буде спустошена, коли розсію всіх, що живуть у ньому, і пізнають, що Я — Господь. 
[Number] 16 [Number] Це голосіння, і ним оплакуватимеш, і дочки народів ним голоситимуть. Над Єгиптом і над усією його силою голоситимуть ним, — говорить Господь.
[Enter]
[Number] 17 [Number] І сталося, що у дванадцятому році, у першому місяці, на п’ятнадцятий день місяця до мене було Господнє слово, що промовляло: 
[Number] 18 [Number] Людський сину, оплакуй силу Єгипту, і хай народи мертвих зведуть його дочок у глибину землі до тих, що сходять у могилу. 
[Number] 20 [Number] Посеред побитих мечами впадуть з ним, і засне вся його сила. 
[Number] 21 [Number] І тобі скажуть велетні в глибині ями: Від кого ти кращий? Зійди і засни з необрізаними посеред побитих мечами. 
[Number] 22 [Number] Там Ассур і весь його збір, усі побиті туди були дані, і їхній гріб — у глибині ями, і його збір був довкола його гро��ниці, усі ранені, що впали від меча, 
[Number] 23 [Number] що наводять їхній страх на землі живих. 
[Number] 24 [Number] Там Елам і вся його сила довкола його гробниці, усі побиті, що впали від меча і зійшли необрізаними в глибочінь землі, які наводили їхній страх на землі живих, та одержали свою муку з тими, що сходять до ями 
[Number] 25 [Number] посеред побитих. 
[Number] 26 [Number] Там дано Мосоха, Товела і всю їхню силу довкола його гробниці, усі його побиті, усі необрізані, побиті мечем, які наводили їхній страх на землі живих. 
[Number] 27 [Number] І вони заснули з велетнями, що впали від віку, які зійшли в ад з воєнною зброєю і поклали свої мечі під свої голови. І їхні беззаконня були на їхніх костях, бо перелякали велетнів у землі живих. 
[Number] 28 [Number] І ти заснеш посеред необрізаних разом з побитими мечем. 
[Number] 29 [Number] Туди дано володарів Ассура, які дають їхню силу на побиття мечами. Ці заснули з побитими, з тими, що сходять до ями, 
[Number] 30 [Number] там володарі півночі, усі вожді Ассура, що сходять побиті, з їхнім страхом і їхньою силою заснули необрізаними разом з побитими мечем і одержали їхню муку з тими, що сходять до ями. 
[Number] 31 [Number] Тих побачить цар-фараон і потішить усією їхньою силою, — говорить Господь. 
[Number] 32 [Number] Адже Я дав його страх на землю живих, і він засне посеред необрізаних разом з побитими від меча — фараон і вся його безліч, — говорить Господь.