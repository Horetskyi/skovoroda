
[Number] 1 [Number] Марні та обманливі надії безумного чоловіка, і сни піднімають на крилах безумних. 
[Number] 2 [Number] Як той, що хапається за тінь і женеться за вітром, такий той, хто сприймає сни. 
[Number] 3 [Number] Це подібне до цього видіння снів, перед обличчям — подоба обличчя. 
[Number] 4 [Number] Що з нечистого очиститься? І що з брехні буде правдомовним? 
[Number] 5 [Number] Чародійства, чаклунства і сни — це безумність, і серце марить, як вагітна, що терпить болі. 
[Number] 6 [Number] Якщо не було послане від Всевишнього у відвідини, не дай їм твого серця. 
[Number] 7 [Number] Бо сни звели багатьох, і відпали ті, що на них надіються. 
[Number] 8 [Number] Закон буде виповнений без омани, і досконалість — мудрість у вірних устах.
[Enter]
[Number] 9 [Number] Людина, що заблукала, пізнала багато, і дуже досвідчений визнає розумність. 
[Number] 10 [Number] Як не випробується, мало знає, а хто заблукав, примножує розумність. 
[Number] 11 [Number] Я побачив багато в моєму блуканні, і мій розум більший за мої слова. 
[Number] 12 [Number] Багато разів я терпів біду аж до смерті, і задля цього я спасся. 
[Number] 13 [Number] Дух тих, що бояться Господа, житиме, бо їхня надія на Того, Хто їх спасає. 
[Number] 14 [Number] Хто боїться Господа, нічим не буде переляканий і не злякається, бо Він — його надія. 
[Number] 15 [Number] Блаженна душа того, хто боїться Господа. До кого він пристає? І хто його опора? 
[Number] 16 [Number] Господні очі на тих, хто Його любить, Він — оборона влади і могутня опора, сховище від спеки і тінь від полудня, сторож від спотикання і допомога від падіння, 
[Number] 17 [Number] Він піднімає душу і просвічує очі, Він дає оздоровлення життя і благословення.
[Enter]
[Number] 18 [Number] Коли хто приносить жертву з неправедного, того жертва опоганена, і дари беззаконних не на милість. 
[Number] 19 [Number] Всевишньому не милі жертви безбожних, і гріх не надолужується безліччю жертв. 
[Number] 20 [Number] Хто приносить жертву з потреб бідних, наче той, хто приносить у жертву сина перед його батьком. 
[Number] 21 [Number] Хліб нужденних — життя бідних, хто його позбавляє, є чоловік крові. 
[Number] 22 [Number] Убивця ближнього — той, хто забирає потрібне для життя, і проливає кров той, хто затримує винагороду найманця. 
[Number] 23 [Number] Один є будівничим, а другий руйнує. Що принесло більшу користь, чи тільки труднощі? 
[Number] 24 [Number] Один молиться, а другий проклинає. Чий голос Владика вислухає? 
[Number] 25 [Number] Коли хтось помився від дотику до мерця і знову доторкнувся до нього, то яка йому користь з миття? 
[Number] 26 [Number] Так і чоловік, що постить від своїх гріхів і знову іде та їх чинить. Хто вислухає його молитву? І яку користь дало те, що він упокорився?