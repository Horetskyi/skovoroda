
[Number] 1 [Number] Помилуй нас, Владико, Боже всіх, і накинь Твій страх на всі народи. 
[Number] 2 [Number] Підніми Твою руку на чужі народи, і хай побачать Твою силу. 
[Number] 3 [Number] Як Ти перед ними освятився в нас, так перед нами звеличся в них. 
[Number] 4 [Number] І нехай Тебе пізнають, як і ми пізнали, що немає Бога, крім Тебе, Господи. 
[Number] 5 [Number] Обнови знаки і зміни чуда, прослав руку і праве рамено. 
[Number] 6 [Number] Підведи гнів і вилий лють, вигуби противника і знищ ворога. 
[Number] 7 [Number] Приспіши час і згадай клятву, і хай визнаються Твоїй величності. 
[Number] 8 [Number] Гнівом вогню нехай буде пожертий той, хто спасається, і ті, що чинять зло Твоєму народові, хай знайдуть вигублення. 
[Number] 9 [Number] Розбий голови володарів ворогів, що говорять: Немає нікого, за винятком нас. 
[Number] 10 [Number] Збери всі племена Якова і дай їм спадок, як було на початку. 
[Number] 11 [Number] Господи, помилуй народ, що названий Твоїм Іменем, і Ізраїль, якого Ти зробив первенцем. 
[Number] 12 [Number] Помилуй місто Твого освячення, Єрусалим, місце Твого спочинку. 
[Number] 13 [Number] Наповни Сіон Твоїми святощами і Твій храм — Твоєю славою. 
[Number] 14 [Number] Дай свідчення тим Твоїм творінням, що від початку, і підніми ті пророцтва, що у Твоє Ім’я. 
[Number] 15 [Number] Дай винагороду тим, що Тебе терплять, і Твої пророки хай будуть вірні. 
[Number] 16 [Number] Господи, вислухай благання Твоїх рабів, Твій народ за милосердя, 
[Number] 17 [Number] і хай пізнають усі ті, що на землі, що Ти є Господь, Бог вічний.
[Enter]
[Number] 18 [Number] Живіт їсть усяку їжу, а є їжа краща за їжу. 
[Number] 19 [Number] Горло куштує їжу лову, так розумне серце перевіряє неправдиві слова. 
[Number] 20 [Number] Звихнене серце видасть смуток, і дуже досвідчена людина йому віддасть. 
[Number] 21 [Number] Жінка прийме всякого мужчину, а є дочка краща від дочки. 
[Number] 22 [Number] Краса жінки веселить обличчя і перевищує всяке бажання чоловіка. 
[Number] 23 [Number] Якщо є на її язику милосердя і лагідність, то її чоловік не є як людські сини. 
[Number] 24 [Number] Хто придбає жінку, той починає маєток, має помічника, як він, і стовп спочинку. 
[Number] 25 [Number] Де немає огорожі, майно буде розграбоване. І де немає жінки, чоловік зітхатиме, блукаючи. 
[Number] 26 [Number] Бо хто повірить добре озброєному розбійникові, що переходить з міста до міста? 
[Number] 27 [Number] Так і з чоловіком, що не має гнізда, і поселяється, де лише побачить.