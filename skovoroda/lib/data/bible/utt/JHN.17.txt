
[Number] 1 [Number]  Після цих слів Ісус підвів очі до неба й сказав: Отче, прийшов час. Прослав Свого Сина, щоби [Твій] Син прославив Тебе.
[Enter]
[Number] 2 [Number]  Оскільки Ти дав Йому владу над усяким тілом, щоб усім тим, кого Ти дав Йому, Він дав їм вічне життя.
[Enter]
[Number] 3 [Number]  Вічне життя є те, щоби знали Тебе, єдиного істинного Бога, і Того, Кого Ти послав, — Ісуса Христа.
[Enter]
[Number] 4 [Number]  Я прославив Тебе на землі, завершив справу, яку Ти доручив Мені виконати.
[Enter]
[Number] 5 [Number]  А тепер Ти прослав Мене, Отче, у Себе тією славою, яку Я мав у Тебе ще перед тим, як світ постав.
[Enter]
[Number] 6 [Number]  Я виявив Твоє Ім’я людям, яких Ти Мені дав зі світу. Твої вони були, і Мені дав Ти їх, і вони зберегли Твоє слово.
[Enter]
[Number] 7 [Number]  Нині вони зрозуміли, що все, що Ти дав Мені, є від Тебе.
[Enter]
[Number] 8 [Number]  Адже слова, які Ти Мені дав, Я передав їм, і вони прийняли і справді зрозуміли, що Я вийшов від Тебе, повіривши, що Ти Мене послав.
[Enter]
[Number] 9 [Number]  Я за них благаю, — не за світ благаю, але за тих, кого Ти Мені дав, бо вони Твої;
[Enter]
[Number] 10 [Number]  і все Моє — Твоє, а Твоє — Моє; і Я прославився в них.
[Enter]
[Number] 11 [Number]  Я більше не є у світі, а вони у світі; Я ж іду до Тебе! Отче Святий, збережи їх у Твоє Ім’я — тих, кого Ти Мені дав, — щоби були одне, як і Ми.
[Enter]
[Number] 12 [Number]  Коли Я був з ними [у світі], Я оберігав їх у Твоє Ім’я, — тих, кого Ти Мені дав, — і Я їх зберіг, і ніхто з них не загинув, крім сина погибелі, щоби сповнилося Писання.
[Enter]
[Number] 13 [Number]  Нині ж до Тебе Я іду, і кажу про це у світі, щоб вони в собі мали повноту Моєї радості.
[Enter]
[Number] 14 [Number]  Я дав їм Твоє Слово, але світ їх зненавидів, бо вони не від світу, як і Я не від світу.
[Enter]
[Number] 15 [Number]  Не благаю, щоб Ти забрав їх від світу, але щоби зберіг їх від злого.
[Enter]
[Number] 16 [Number]  Вони не від світу, як і Я не від світу.
[Enter]
[Number] 17 [Number]  Освяти їх істиною [Своєю]! Твоє Слово — то істина.
[Enter]
[Number] 18 [Number]  Як Ти послав Мене у світ, так і Я послав їх у світ.
[Enter]
[Number] 19 [Number]  За них Я посвячую Себе, щоб і вони були освячені істиною.
[Enter]
[Number] 20 [Number]  Та благаю не лише за них, а й за тих, хто повірить у Мене через їхнє слово,
[Enter]
[Number] 21 [Number]  щоб усі були одне, — так, як Ти, Отче, у Мені, а Я в Тобі, — щоб і вони в Нас були; аби світ повірив, що Ти Мене послав.
[Enter]
[Number] 22 [Number]  І Я передав їм славу, яку Ти Мені дав, — щоби були одне, як і Ми одне.
[Enter]
[Number] 23 [Number]  Я в них, а Ти — в Мені; хай будуть досконалі в єдності, аби світ пізнав, що Ти Мене послав і полюбив їх, як і Мене полюбив.
[Enter]
[Number] 24 [Number]  Отче, хочу, щоб ті, яких Ти Мені дав, були зі Мною там, де Я, щоби бачили Мою славу, яку Ти Мені дав, бо Ти полюбив Мене раніше від створення світу.
[Enter]
[Number] 25 [Number]  Отче Праведний! Світ Тебе не пізнав, але Я Тебе пізнав. І вони пізнали, що Ти Мене послав.
[Enter]
[Number] 26 [Number]  І Я виявив їм Твоє Ім’я, і виявлятиму, щоб любов, якою Ти полюбив Мене, була в них, і Я — в них.