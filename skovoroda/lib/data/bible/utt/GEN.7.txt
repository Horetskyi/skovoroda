
[Number] 1 [Number] І сказав Господь Бог Ноєві: Увійди ти і вся твоя родина в ковчег, оскільки Я побачив, що ти праведний переді Мною в цьому роді. 
[Number] 2 [Number] Із чистої худоби введи до себе по сім: самців і самиць; а з худоби нечистої — по парі: самців і самиць. 
[Number] 3 [Number] І з птахів небесних чистих — по сім, самців і самиць; а з птахів нечистих — по парі, самців і самиць, щоби прогодувати потомство для всієї землі. 
[Number] 4 [Number] Бо ще сім днів — і Я пошлю дощ на землю на сорок днів і сорок ночей, і знищу з поверхні землі кожну істоту, яку Я створив. 
[Number] 5 [Number] І зробив Ной усе, що заповів йому Господь Бог.
[Enter]
[Number] 6 [Number] Ной же мав шістсот років, — і настав водний потоп на землі. 
[Number] 7 [Number] Тож з огляду на води потопу Ной ввійшов у ковчег, а з ним його сини, його дружина і дружини його синів. 
[Number] 8 [Number] І з птахів, і з чистої худоби, і з нечистої худоби, і з усіх плазунів, які на землі, 
[Number] 9 [Number] по двоє ввійшли в ковчег до Ноя, — самець і самиця, — як і звелів йому Бог.
[Enter]
[Number] 10 [Number] І сталося, що через сім днів води потопу ринули на землю. 
[Number] 11 [Number] На шестисотому році життя Ноя, другого місяця, двадцять сьомого дня місяця, — цього дня відкрилися всі джерела безодні, і повідчинялися загати небесні. 
[Number] 12 [Number] І сорок днів та сорок ночей ішов дощ на землю. 
[Number] 13 [Number] У той день Ной, сини Ноя — Сим, Хам і Яфет, і дружина Ноя, а з ним — три дружини його синів увійшли в ковчег. 
[Number] 14 [Number] І всі звірі за родом, уся худоба за родом, усякий плазун, який повзає по землі, за родом, і всякий птах за родом 
[Number] 15 [Number] увійшли в ковчег до Ноя по парах з кожної істоти, в якій є дух життя. 
[Number] 16 [Number] І ті, які входили, з кожної істоти ввійшли самець і самиця, — так, як заповів Ноєві Бог. І закрив Господь Бог знадвору ковчег. 
[Number] 17 [Number] І був потоп на землі сорок днів і сорок ночей; і прибула вода, і підхопила ковчег, і піднявся він із землі. 
[Number] 18 [Number] Вода набирала сили, її надзвичайно побільшало на землі, а ковчег носило по поверхні води. 
[Number] 19 [Number] Усе більше і більше прибувала вода на землі й покрила всі високі гори, що були під небом; 
[Number] 20 [Number] вода піднялася і покрила всі найвищі гори товщею води в п’ятнадцять ліктів. 
[Number] 21 [Number] І вимерло всяке створіння, яке рухається по землі: з птахів, худоби, звірів, і всякий плазун, який повзає по землі, і кожна людина. 
[Number] 22 [Number] Тож усе, що має дух життя, — усе, що було на суші, — вимерло. 
[Number] 23 [Number] І знищена була всяка істота, яка на поверхні всієї землі, — від людини до худоби, плазунів і небесних птахів, — були вигублені вони із землі. Залишився тільки Ной і ті, хто був з ним у ковчезі. 
[Number] 24 [Number] І здіймалася вода над землею сто п’ятдесят днів.