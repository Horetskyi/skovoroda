
[Number] 1 [Number] І сказав цар Давид усьому зібранню: Соломон, мій син, цей, якого забажав Господь, молодий, тендітний, а діло — велике, адже будова не для людини, але для Господа Бога! 
[Number] 2 [Number] За всією спроможністю я підготував для дому мого Бога золото, срібло, мідь, залізо, дерево, багато соомського каміння, дорогоцінного каміння і різнобарвного, усякий цінний камінь і багато парського мармуру. 
[Number] 3 [Number] І ще, оскільки я милувався домом мого Бога, є в мене те золото і срібло, що я підготував, і ось я дав на дім мого Бога більше, крім того, що я приготував для храму святих, — 
[Number] 4 [Number] три тисячі талантів золота, що із Суфіра, і сім тисяч талантів чистого срібла, щоб обкласти ним стіни святого руками майстрів. 
[Number] 5 [Number] І хто охочий сьогодні посвятити свої руки Господу?
[Enter]
[Number] 6 [Number] І охочими були голови родів по батьківській лінії і володарі синів Ізраїля, тисячники, сотники, наставники над ділами і економи царя, 
[Number] 7 [Number] і дали на роботи Господнього дому п’ять тисяч талантів золота, десять тисяч золотих, десять тисяч талантів срібла, вісімнадцять тисяч талантів міді й сто тисяч талантів заліза, 
[Number] 8 [Number] і в тих, у кого знайшлося каміння, дали до сховищ Господнього дому в руку Іїла, сина Ґирсона. 
[Number] 9 [Number] І народ зрадів за готовність, бо повним серцем охочі були дати для Господа, і цар Давид дуже зрадів.
[Enter]
[Number] 10 [Number] І цар Давид поблагословив Господа перед зібранням, кажучи: Благословенний є Ти, Господи, Боже Ізраїля, Отець наш від віку і до віку! 
[Number] 11 [Number] Тобі, Господи, величність, сила, похвала, перемога і міць, бо Ти володієш усім, що на небі та на землі, перед Твоїм обличчям жахається кожний цар і народ. 
[Number] 12 [Number] У Тебе багатство і слава, Ти всім володієш, Господи, володарю всякого начала, і у Твоїй руці сила і міць, і у Твоїй руці, Вседержителю, великим учинити і укріпити все! 
[Number] 13 [Number] Тепер же, Господи, прославляємо Тебе і заносимо хвалу Імені Твоєї хвали!
[Enter]
[Number] 14 [Number] І хто я є, і хто мій народ, що ми зміцніли, аби Тобі так віддати? Бо все Твоє, і з Твого ми Тобі дали. 
[Number] 15 [Number] Адже ми є мандрівниками перед Тобою і мандруємо, як і всі наші батьки. Дні наші, як тінь на землі, і немає тривалого перебування. 
[Number] 16 [Number] Господи, Боже наш, усю цю безліч, яку я приготовив, щоби збудувати дім Твоєму святому Імені, є з Твоєї руки, і Твоє все! 
[Number] 17 [Number] Я пізнав, Господи, що Ти є Той, Хто випробовує серця і любиш справедливість. У простоті серця я виявив готовність в усьому цьому, і тепер поглянь на Твій народ, який тут знаходиться, який з радістю жертвує Тобі! 
[Number] 18 [Number] Господи, Боже Авраама, Ісаака й Ізраїля, наших батьків, збережи це в розумі серця Твого народу навіки і спрямуй їхні серця до Тебе. 
[Number] 19 [Number] А Соломонові, моєму синові, дай серце, щоби добре чинив Твої заповіді, Твої свідчення, Твої приписи і щоб до кінця довів будову Твого дому.
[Enter]
[Number] 20 [Number] Давид сказав усьому зібранню: Благословіть Господа, вашого Бога! І все зібрання поблагословило Господа, Бога їхніх батьків і, схилившись на коліна, вони поклонилися Господу і цареві. 
[Number] 21 [Number] А на наступний день після першого дня Давид звершив жертвоприношення для Господа. Він приніс Богові всепалення: тисячу телят, тисячу баранів, тисячу ягнят, і їхні жертви виливання, і численні жертви для всього Ізраїля. 
[Number] 22 [Number] І вони їли, і пили перед Господом у той день з радістю.
[Enter]І вони вдруге настановили царем Соломона, сина Давида, і помазали його для Господа на царя, а Садока — на священство. 
[Number] 23 [Number] І Соломон сів на престолі Давида, свого батька, і був успішним, і весь Ізраїль слухався його. 
[Number] 24 [Number] Володарі, сильні та всі сини царя Давида, його батька, покорилися йому. 
[Number] 25 [Number] І Господь зробив Соломона дуже великим перед усім Ізраїлем, і дав йому царську славу, якої не було в жодного царя перед ним.
[Enter]
[Number] 26 [Number] Давид, син Єссея, царював над Ізраїлем сорок років — 
[Number] 27 [Number] сім років у Хевроні й тридцять три роки в Єрусалимі. 
[Number] 28 [Number] Він помер у добрій старості, у похилому віці, у багатстві та славі, а замість нього зацарював його син Соломон. 
[Number] 29 [Number] А решта оповідей про царя Давида, перші й останні, записані в літописі Самуїла-провидця, у літописі пророка Натана і в літописі Ґада-провидця, видючого, — 
[Number] 30 [Number] про все його царювання, його владу і часи, які пройшли над ним, над Ізраїлем і над усіма царствами землі.