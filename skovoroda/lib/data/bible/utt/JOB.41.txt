
[Number] 1 [Number] Хіба ти його не бачив? Хіба ти не здивувався над сказаним про нього? 
[Number] 2 [Number] Хіба ти не побоявся, беручи до уваги те, що приготовлене Мною? Бо хто є той, котрий Мені протиставляється? 
[Number] 3 [Number] Чи хтось стане проти Мене і встоїть, хіба не вся піднебесна Моя? 
[Number] 4 [Number] Не мовчатиму задля нього, і слово сили помилує рівного собі. 
[Number] 5 [Number] Хто відкриє перед його одіяння? А в складку його панцира хто ввійде? 
[Number] 6 [Number] Хто відкриє брами його обличчя? Довкруги його зубів — страх. 
[Number] 7 [Number] Його нутрощі — мідні щити, а його зв’язки, наче камінь смарагд. 
[Number] 8 [Number] Один до одного пристають, і дух не пройде крізь нього. 
[Number] 9 [Number] Людина тісно пов’язана зі своїм братом, так і вони тримаються разом і не відділяться. 
[Number] 10 [Number] Коли він чхає, то спалахує світло, а його очі — вигляд ранньої зорі. 
[Number] 11 [Number] З його пащі виходять палаючі світильники і викидаються вогняні жаровні. 
[Number] 12 [Number] З його ніздрів виходить дим печі, що горить вогнем вугілля. 
[Number] 13 [Number] Його душа — тліюче вугілля, а з його уст виходить полум’я. 
[Number] 14 [Number] У його шиї замешкує сила, і знищення біжить перед ним. 
[Number] 15 [Number] М’язи його тіла зліпилися. Коли поливати його, він не порушиться. 
[Number] 16 [Number] Серце його міцне, наче камінь, воно стало, наче непорушне ковадло. 
[Number] 17 [Number] Коли він повертається, це страх чотириногим звірам, які скачуть по землі. 
[Number] 18 [Number] Якщо його зустрінуть списи, — нічого не зроблять піднятий спис і панцир. 
[Number] 19 [Number] Адже він вважає залізо за полову, а мідь — за гниле дерево. 
[Number] 20 [Number] Йому не завдасть шкоди мідний лук, а того, хто кидає каміння, він вважає за траву. 
[Number] 21 [Number] Тростиною вважаються молоти, і він висміює махання вогнем. 
[Number] 22 [Number] Його лежанка — гострі цвяхи, а все золото моря під ним, наче глина без міри. 
[Number] 23 [Number] Приводить до кипіння безодню, наче мідь, він море вважає за посудину з маззю, 
[Number] 24 [Number] а тартар безодні — за полоненого. Він вважає безодню за прохід. 
[Number] 25 [Number] На землі немає нікого, подібного до нього, створеного, щоб ним гралися Мої ангели. 
[Number] 26 [Number] Він бачить усе високе, і сам є царем усього, що у водах!