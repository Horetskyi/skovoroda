
[Number] 1 [Number] Як роса в жнива, як злива влітку, — так і нерозумному не є властива честь.
[Enter]
[Number] 2 [Number] Як літають птахи та горобці, так на нікого не спаде бездумне прокляття.
[Enter]
[Number] 3 [Number] Як батіг для коня чи шило для осла, так і кийок для беззаконного народу.
[Enter]
[Number] 4 [Number] Не відповідай нерозумному на його безглуздя, аби ти не став подібним до нього.
[Enter]
[Number] 5 [Number] Але давай відповідь нерозумному за його ж безглуздям, щоб він сам собі не здавався мудрим.
[Enter]
[Number] 6 [Number] Через власні ноги питиме зневагу той, хто передає звістку через нерозумного посланця.
[Enter]
[Number] 7 [Number] Ноги нерозумного позбав рухливості, — позбав притчі його вуста!
[Enter]
[Number] 8 [Number] Хто прив’язує камінь до пращі, є таким самим, як і той, хто віддає славу нерозумному.
[Enter]
[Number] 9 [Number] У руці п’яниці проростає терня, а рабство — в руці нерозумних.
[Enter]
[Number] 10 [Number] Кожне тіло нерозумного попадає в безліч бур, адже їхній запал подавлений.
[Enter]
[Number] 11 [Number] Як пес, коли повертається до своєї блювотини, стає гидким, так само і безумний, який через власне зло повертається до свого гріха.
[Enter]
[Number] 11a [Number] Є сором’язливість, яка призводить до гріха, а є сором’язливість, яка є ознакою величі й люб’язності.
[Enter]
[Number] 12 [Number] Я бачив людину, яка вважала себе мудрою. Проте нерозумний має більше надії за неї!
[Enter]
[Number] 13 [Number] Посланий у дорогу ледар каже: На дорозі лев!
[Enter]
[Number] 14 [Number] Як двері повертаються на завісах, так і лінивий на своєму ліжку.
[Enter]
[Number] 15 [Number] Ледар, сховавши руку за свою пазуху, не зможе піднести її до рота.
[Enter]
[Number] 16 [Number] Лінивий вважає себе мудрішим за того, хто справно відносить вістку.
[Enter]
[Number] 17 [Number] Як хапати злого пса за хвіст, так само і встрявати в чужу суперечку.
[Enter]
[Number] 18 [Number] Як ті, хто потребує лікування, розкидають на людей слова, і перший, хто його зустрічає словом, спіткнеться, —
[Enter]
[Number] 19 [Number] такими є всі, хто розставляє пастки на своїх друзів. А коли їх зловлять, вони кажуть: Та я ж зробив це жартома!
[Enter]
[Number] 20 [Number] При великій кількості дров вогонь збільшується, а де немає того, хто сіє незгоду, сварка затухає.
[Enter]
[Number] 21 [Number] Решітка для жару, дрова для вогню, а людина-наклепник — для підбурення до колотнечі.
[Enter]
[Number] 22 [Number] Слова шахраїв — улесливі, — вони пробиваються в потаємні покої нутра.
[Enter]
[Number] 23 [Number] Срібло, що дається, аби обманути, слід вважати за розбиту посудину, — облесливі уста приховують засмучене серце.
[Enter]
[Number] 24 [Number] Ворог своїми устами погоджується зі сльозами на все, а в серці кує зраду.
[Enter]
[Number] 25 [Number] Коли ворог просить щось у тебе гучним голосом, не вір йому, бо в його душі — сім лукавств.
[Enter]
[Number] 26 [Number] Хто приховує свою ворожість, той чинить обман, а розсудлива людина зізнається у своїх гріхах на зібраннях.
[Enter]
[Number] 27 [Number] Хто копає яму для ближнього, упаде в неї сам; хто котить камінь — на себе котить.
[Enter]
[Number] 28 [Number] Оманливий язик ненавидить правду, а нестримні уста чинять сум’яття.