
[Number] 1 [Number] Псалом Давида. Благослови, душе моя, Господа! Господи, Боже мій, Ти надзвичайно величний! У славу й велич одягнувся Ти.
[Enter]
[Number] 2 [Number] Ти одягаєшся у світло, як в одяг, і простягаєш небо, наче намет.
[Enter]
[Number] 3 [Number] Ти покриваєш водами Свої горішні покої, робиш хмари Своїми сходинками, ходиш на крилах вітрів.
[Enter]
[Number] 4 [Number] Ти робиш духів Своїми ангелами, а палаючий вогонь — Своїми слугами.
[Enter]
[Number] 5 [Number] Ти заснував землю на її основі, — вона не захитається навіки-віків.
[Enter]
[Number] 6 [Number] Безодня, мов плащ, покриває її, на горах зберуться води.
[Enter]
[Number] 7 [Number] Від Твоєї погрози вони втечуть, — перелякаються від звуку Твого грому.
[Enter]
[Number] 8 [Number] Підіймаються гори і опускаються рівнини — на місце, яке Ти визначив для них.
[Enter]
[Number] 9 [Number] Ти встановив межу, яку вони не перейдуть, і не повернуться, щоби покрити землю.
[Enter]
[Number] 10 [Number] Ти посилаєш джерела в долини, — і між горами протікатимуть води.
[Enter]
[Number] 11 [Number] Вони напувають усіх звірів землі, — дикі осли тамуватимуть свою спрагу.
[Enter]
[Number] 12 [Number] Над ними поселяться небесні птахи, — з-поміж скель подаватимуть голос.
[Enter]
[Number] 13 [Number] Ти зі Своїх горішніх покоїв напуваєш гори; плодами Твоїх діл насититься земля.
[Enter]
[Number] 14 [Number] Ти вирощуєш траву для худоби й зелень на благо людини, щоби земля давала хліб:
[Enter]
[Number] 15 [Number] тож вино звеселяє серце людини, — вона [намащує] обличчя олією, а хліб зміцнює серце людини.
[Enter]
[Number] 16 [Number] Дерева в полі наситяться — ліванські кедри, що Ти насадив.
[Enter]
[Number] 17 [Number] Там пташки будуть гніздитися, і журавлине гніздо — високо над ними.
[Enter]
[Number] 18 [Number] Високі гори — для оленів, скелі — сховище для зайців.
[Enter]
[Number] 19 [Number] Ти створив місяць, щоб визначати час, — і сонце знає, коли йому зайти.
[Enter]
[Number] 20 [Number] Ти навів темряву, — і настала ніч, а в ній виходять усі лісові звірі.
[Enter]
[Number] 21 [Number] Молоді леви ричать, щоби знайти здобич, — щоби добути в Бога для себе поживи.
[Enter]
[Number] 22 [Number] А зійшло сонце, — вони зібралися разом і лежать у своїх лігвищах.
[Enter]
[Number] 23 [Number] Вийде людина на своє діло, на свою працю, — аж до вечора.
[Enter]
[Number] 24 [Number] Які величні Твої діла, Господи! Ти все вчинив премудро — земля сповнена Твоїм творінням.
[Enter]
[Number] 25 [Number] Ось велике й широке море: там плазуни, яким нема числа, — тварини великі й малі.
[Enter]
[Number] 26 [Number] Там плавають кораблі й той змій, якого Ти створив, щоби йому забавлятися.
[Enter]
[Number] 27 [Number] Усі на Тебе чекають, щоби дав Ти їм їжу у відповідний час.
[Enter]
[Number] 28 [Number] Як даси їм — підберуть; як відкриєш руку, — усе наповниться добром.
[Enter]
[Number] 29 [Number] А коли відвернеш Своє обличчя — збентежаться. Віднімеш їхній дух — вони щезнуть і обернуться у свій порох.
[Enter]
[Number] 30 [Number] Пошлеш Свого духа — вони будуть створені; Ти оновиш поверхню землі.
[Enter]
[Number] 31 [Number] Нехай Господня слава буде навіки, нехай Господь веселиться Своїми ділами!
[Enter]
[Number] 32 [Number] Ти споглядаєш на землю і змушуєш її тремтіти; торкаєшся гір — і вони димлять.
[Enter]
[Number] 33 [Number] Тож співатиму Господу в час свого життя, — співатиму моєму Богові, поки я існую.
[Enter]
[Number] 34 [Number] Нехай буде приємною Йому моя мова; я ж буду радіти Господом.
[Enter]
[Number] 35 [Number] А грішники хай зникнуть із землі, і беззаконні, — щоб і їх не було. Благослови, душе моя, Господа!