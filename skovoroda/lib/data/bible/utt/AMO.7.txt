
[Number] 1 [Number] Так показав мені Господь: ось ранній рій сарани, що приходить, і одна личинка сарани — цар Ґоґ. 
[Number] 2 [Number] Станеться, що коли він закінчить пожирати траву землі, я скажу: Господи, Господи, будь милосердний! Хто підніме Якова? Адже він — нечисленний. 
[Number] 3 [Number] Розкайся над цим, Господи. Цього не буде, — говорить Господь.
[Enter]
[Number] 4 [Number] Так мені показав Господь, і ось Господь закликав суд у вогні, і він пожер велику безодню та пожер частку. 
[Number] 5 [Number] І я сказав: Господи, Господи, зупини! Хто підніме Якова? Бо він — нечисленний. 
[Number] 6 [Number] Розкайся над цим, Господи. І цього не станеться! — говорить Господь.
[Enter]
[Number] 7 [Number] Так показав мені Господь, і ось хтось стоїть на адамантовій стіні, і в його руці — адамант. 
[Number] 8 [Number] І промовив Господь до мене: Що ти бачиш, Амосе? Я ж відказав: Адамант. І сказав Господь мені: Ось Я ставлю адамант посеред Мого народу Ізраїля, більше не продовжуватиму його минати. 
[Number] 9 [Number] І знищені будуть жертовники сміху, жертви Ізраїля будуть спустошені, і повстану мечем на дім Єровоама.
[Enter]
[Number] 10 [Number] Амасія, священик Ветиля, послав до ізраїльського царя Єровоама, кажучи: Проти тебе Амос чинить заколоти посеред дому Ізраїля. Земля не може витримати всіх його слів! 
[Number] 11 [Number] Тому що Амос так говорить: Від меча прийде до кінця Єровоам, а Ізраїль буде поведений полоненим зі своєї землі! 
[Number] 12 [Number] І промовив Амасія до Амоса: Видючий, іди геть! Відійди собі до землі Юди і там живи, там і пророкуватимеш! 
[Number] 13 [Number] А у Ветилі більше не будеш пророкувати, бо це — святощі царя і дім царства.
[Enter]
[Number] 14 [Number] Амос відповів і сказав Амасії: Я не був пророком ні сином пророка, проте я був лишень пастухом і збирачем ягід з дерев. 
[Number] 15 [Number] Та Господь узяв мене від овець, і Господь сказав мені: Іди, пророкуй проти Мого народу Ізраїля! 
[Number] 16 [Number] І тепер послухай Господнє слово: Ти говориш: Не пророкуй проти Ізраїля і не докучай домові Якова. 
[Number] 17 [Number] Через це так говорить Господь: Твоя жінка в місті буде розпусницею, твої сини і твої дочки впадуть від меча, а твоя земля шнурком буде розміряна, і ти скінчишся в нечистій землі, а Ізраїль буде відведений полоненим зі своєї землі.