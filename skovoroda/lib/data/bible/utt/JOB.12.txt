
[Number] 1 [Number] А Йов, підхопивши, сказав: 
[Number] 2 [Number] Ви ще є людьми. Хіба з вами закінчиться мудрість? 
[Number] 3 [Number] І в мене є серце, як і у вас. 
[Number] 4 [Number] Адже праведний і непорочний муж став посміховиськом. 
[Number] 5 [Number] Бо у виміряний час приготовлено йому впасти під інших, а його домам бути пограбованими беззаконними. 
[Number] 6 [Number] Але хтось, будучи лихим, хай не надіється бути невинним, — ті, хто викликає гнів Господа, наче їм і суду не буде! 
[Number] 7 [Number] Але запитай чотириногих, хіба не розкажуть тобі, і небесних птахів, чи не сповістять тобі? 
[Number] 8 [Number] Розкажи землі, хіба не пояснить тобі, і чи не підкажуть тобі морські риби? 
[Number] 9 [Number] Хто не пізнав у цьому всьому, що Господня рука вчинила це? 
[Number] 10 [Number] Хіба не в Його руці душа всіх, хто живе, — душа кожної людини? 
[Number] 11 [Number] Адже розум розсуджує слова, а гортань визначає смак їжі. 
[Number] 12 [Number] У довгому часі мудрість, а в довгому житті — знання. 
[Number] 13 [Number] У Нього — мудрість і сила, у Нього — порада і розум. 
[Number] 14 [Number] Якщо Він скине, хто збудує? Якщо замкне проти людей, хто відкриє? 
[Number] 15 [Number] Якщо заборонить воді, то висушить землю. Якщо ж попустить, то знищить її, перекинувши. 
[Number] 16 [Number] У Нього — сила і міць, у Нього — пізнання і розум. 
[Number] 17 [Number] Він веде радників полоненими, а суддів землі зробив несамовитими. 
[Number] 18 [Number] Він наставляє царів на престоли і підперізує їхні стегна поясом. 
[Number] 19 [Number] Він відсилає священиків полоненими, а сильних землі повалив. 
[Number] 20 [Number] Він міняє уста вірних, і осягнув розум старійшин. 
[Number] 21 [Number] Він виливає безчестя на володарів, а покірних оздоровив. 
[Number] 22 [Number] Він відкриває глибини від темряви і виводить на світло тінь смерті. 
[Number] 23 [Number] Він призводить до блукання народи і нищить їх, поборює народи і веде їх. 
[Number] 24 [Number] Він міняє серця володарів землі, приводить їх блукати дорогою, якої вони не знали. 
[Number] 25 [Number] Хай дошукуються в темряві, і не буде світла, хай же блукають, наче п’яні!