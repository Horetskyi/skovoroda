
[Number] 1 [Number] І звернувся Господь до Мойсея, кажучи: 
[Number] 2 [Number] Пошли людей, хай оглянуть Ханаанську землю, яку Я даю у володіння ізраїльським синам! Пошли по одному чоловікові з племені, за їхніми родами по батьківській лінії, кожний з них — князь. 
[Number] 3 [Number] І за Господнім словом Мойсей послав їх з пустелі Фаран. Усі ці чоловіки — князі ізраїльських синів. 
[Number] 4 [Number] Ось їхні імена. З племені Рувима — Саму, син Закхура. 
[Number] 5 [Number] З племені Симеона — Сафат, син Урія. 
[Number] 6 [Number] З племені Юди — Халев, син Єфонії. 
[Number] 7 [Number] З племені Іссахара — Іґаал, син Йосифа. 
[Number] 8 [Number] З племені Єфрема — Авсія, син Навина. 
[Number] 9 [Number] З племені Веніамина — Фалті, син Рафуя. 
[Number] 10 [Number] З племені Завулона — Ґудіїл, син Судія. 
[Number] 11 [Number] З племені Йосифа, із синів Манасії, — Ґадді, син Сусія. 
[Number] 12 [Number] З племені Дана — Аміїл, син Ґамалія. 
[Number] 13 [Number] З племені Асира — Сатур, син Михаїла. 
[Number] 14 [Number] З племені Нефталима — Наві, син Явія. 
[Number] 15 [Number] З племені Ґада — Ґудіїл, син Макхія. 
[Number] 16 [Number] Це — імена людей, яких Мойсей послав оглядати землю. А Авсія, сина Навина, Мойсей назвав Ісусом. 
[Number] 17 [Number] Мойсей послав їх оглянути Ханаанську землю і сказав їм: Підіть цією пустелею і вийдіть на гору. 
[Number] 18 [Number] Огляньте землю, якою вона є, і народ, який проживає на ній: чи сильний він, чи слабий, чи є малий кількісно, чи численний. 
[Number] 19 [Number] І яка земля, на котрій він проживає: хороша чи погана. І які міста, у котрих він живе: чи оточені мурами, чи без мурів. 
[Number] 20 [Number] І яка земля: чи родюча, чи запущена, чи є на ній дерева, чи ні. І наважтеся взяти дещо з плодів землі. А пора була — перші дні весни, початок дозрівання винограду. 
[Number] 21 [Number] Тож вони пішли і оглянули землю від пустелі Сін аж до Раава, що в напрямку до Емату. 
[Number] 22 [Number] Далі пішли пустелею, і дійшли аж до Хеврона, а там — Ахіман, Сесі й Теламін, роди Енака. А Хеврон був збудований за сім років перед Таніном єгипетським. 
[Number] 23 [Number] Вони зайшли аж до Долини грона, і оглянули її. І там вони відсікли гілку, а на ній — одне гроно винограду — таке, що несли його на жердині, — та дещо з гранат і смокв. 
[Number] 24 [Number] Тож те місце назвали Долиною грона — через гроно, яке зрубали там ізраїльські сини. 
[Number] 25 [Number] Через сорок днів, оглянувши землю, вони звідти повернулися. 
[Number] 26 [Number] Подорожуючи, вони прийшли до Мойсея та Аарона і до всієї громади ізраїльських синів у пустелі Фаран-Кадис. Їм і всій громаді вони принесли звіт, і показали плоди землі. 
[Number] 27 [Number] Вони розповідали йому і казали: Ми пішли в землю, в яку ти нас послав, у землю, що тече молоком і медом, а це — її плід. 
[Number] 28 [Number] Але народ, який там живе, — відважний, а міста — укріплені, обнесені муром і дуже великі. І ми знайшли там рід Енака. 
[Number] 29 [Number] А на землі, що на півдні, живе Амалик; хети і евейці, євусейці і аморейці мешкають у гірських околицях, а ханаанці проживають біля моря та біля Йорданської ріки. 
[Number] 30 [Number] Халев же втихомирив народ перед Мойсеєм і сказав йому: Ні! Але ми обов’язково підемо та успадкуємо її, бо ми сильні, здатні побороти їх! 
[Number] 31 [Number] Та чоловіки, які ходили з ним, сказали: Не виходьмо, бо ніяк не зможемо виступити проти цього народу, оскільки він значно сильніший за нас! 
[Number] 32 [Number] Тож вони рознесли між ізраїльськими синами страшну уяву про землю, котру оглядали, говорячи: Земля, яку ми ходили оглядати, — це земля, що поглинає тих, хто живе на ній. Кожний народ, який ми там бачили, — люди дуже високі. 
[Number] 33 [Number] Там ми бачили велетнів! А ми були перед ними, наче сарана. І такими були ми перед ними.