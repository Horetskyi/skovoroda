
[Number] 1 [Number] І зробили для намету десять покривал, 
[Number] 2 [Number] довжина одного покривала — двадцять вісім ліктів, і всі вони були однакові. А ширина одного покривала — чотири лікті. 
[Number] 3 [Number] І зробили завісу із синього сукна, пурпуру, тканого кармазину і тонко виробленого вісону, — тканий виріб з херувимами, 
[Number] 4 [Number] й встановили її на чотирьох покритих золотом стовпах з негниючого дерева. Їхні головки — золоті, а їхні чотири підставки — срібні. 
[Number] 5 [Number] Завісу входу в намет свідчення зробили із синього сукна, пурпуру, тканого кармазину і тонко виробленого вісону, — тканий виріб з херувимами, — 
[Number] 6 [Number] і п’ять стовпів для неї. І позолотили золотом їхні кільця, їхні головки та їхні обручі. А п’ять їхніх підставок були мідними. 
[Number] 7 [Number] І зробили двір. До півдня завіси двору були з тонко виробленого вісону сто на сто ліктів. 
[Number] 8 [Number] А для них було двадцять стовпів і двадцять їхніх підставок. 
[Number] 9 [Number] І сторона до півночі — сто на сто ліктів. І для них — двадцять стовпів і двадцять їхніх підставок. 
[Number] 10 [Number] А сторона до моря — довжина завіс становила п’ятдесят ліктів. Для них було десять стовпів і десять їхніх підставок. 
[Number] 11 [Number] І сторона до сходу — п’ятдесят ліктів; 
[Number] 12 [Number] завіси, які були обабіч входу у двір, — до півдня — п’ятнадцять ліктів. Для них — три стовпи і три їхніх підставки. І з другого боку — завіси довжиною в п’ятнадцять ліктів, 
[Number] 13 [Number] для них — три стовпи і три їхніх підставки. 
[Number] 14 [Number] Усі завіси двору були з тонко виробленого вісону, 
[Number] 15 [Number] а підставки стовпів — мідні, їхні гачки — срібні, їхні головки — покриті сріблом, і стовпи покриті сріблом — усі стовпи двору. 
[Number] 16 [Number] А завіса воріт двору — мистецький виріб, шитий із синього сукна, пурпуру, тканого кармазину і тонко виробленого вісону — двадцять ліктів завдовжки і п’ять ліктів заввишки, тобто завширшки, — однакові із завісами двору. 
[Number] 17 [Number] Їхні чотири стовпи і чотири їхні підставки — мідні, їхні гачки — срібні, а їхні головки — покриті сріблом, 
[Number] 18 [Number] і вони самі покриті сріблом. А всі кілки для огорожі навколишнього двору — мідні. 
[Number] 19 [Number] Це — облаштування для намету свідчення, як було наказано Мойсеєм, щоби через Ітамара, сина Аарона, священика, відбувалося служіння левітів. 
[Number] 20 [Number] І Веселеїл, син Урії з племені Юди, зробив так, як заповів Господь Мойсеєві; 
[Number] 21 [Number] і Еліяв, син Ахісамаха з племені Дана, який був майстром ткацтва, шиття і вишивки, ткав з кармазину та вісону.