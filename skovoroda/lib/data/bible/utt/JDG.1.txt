[Number] 1 [Number] І сталося, що після смерті Ісуса Ізраїльські сини звернулися до Господа, запитуючи: Хто з нас як вождь піде на Ханаанця, щоб воювати проти нього. 
[Number] 2 [Number] А Господь сказав: Юда піде! Ось Я дав цю землю йому в руки! 
[Number] 3 [Number] Юда ж сказав своєму братові Симеону: Піди зі мною до мого спадку, і воюватимемо проти ханаанців, — піду і я з тобою у твій спадок! І Симеон пішов з ним. 
[Number] 4 [Number] Тож Юда пішов, і Господь дав Ханаанця та Ферезейця йому в руки, і вони побили їх у Везеку — десять тисяч чоловік. 
[Number] 5 [Number] У Везеку вони знайшли Адонівезека, воювали проти нього і побили Ханаанця та Ферезейця. 
[Number] 6 [Number] Адонівезек же втік, та вони гналися за ним, схопили його і відрубали великі пальці його рук та його ніг. 
[Number] 7 [Number] Тоді Адонівезек сказав: Сімдесят царів із відрубаними великими пальцями їхніх рук і їхніх ніг збирали їжу під моїм столом. Отже, як учинив я, так і віддав мені Бог! Його відвели в Єрусалим, і він там помер.
[ENTER]
[Number] 8 [Number] Сини Юди воювали проти Єрусалима, взяли його і побили його вістрям меча, місто ж спалили вогнем. 
[Number] 9 [Number] Після цього сини Юди зійшлися воювати проти Ханаанця, який жив у горах, на півдні та на рівнині. 
[Number] 10 [Number] Юда виступив проти Ханаанця, який жив у Хевроні, а жителі Хеврона вийшли назустріч. Раніше ім’я Хеврона було Каріатарвоксефер. Він побив Сесія, Ахімана і Толмія, з роду Енака. 
[Number] 11 [Number] А звідти вони пішли до тих, які жили в Давірі. Раніше ім’я Давіра було Місто писарів. 
[Number] 12 [Number] І сказав Халев: Хто лиш поб’є Місто писарів і заволодіє ним, тому дам Асхану, мою дочку, за жінку. 
[Number] 13 [Number] І першим захопив його Ґотоніїл, син Кенеза, молодший брат Халева, тож він дав йому Асхану, свою дочку, за жінку. 
[Number] 14 [Number] І сталося, коли вона відходила, він намовив її просити у свого батька поле, тож вона бурмотіла на осляті, а тоді закричала з осляти: У південну землю ти мене віддав! І Халев запитав її: Що тобі потрібно? 
[Number] 15 [Number] Асха ж відповіла йому: Дай мені благословення, бо ти мене віддав у південну землю, тож дай мені як придане водні джерела . І Халев дав їй придане за її серцем — Верхні і Нижні джерела, як придане.
[ENTER]
[Number] 16 [Number] І сини Йовава, кінейця, Мойсеєвого тестя, пішли з Міста фініків до синів Юди, у пустелю, що є на півдні біля схилу Арада, тож вони пішли і поселилися з народом. 
[Number] 17 [Number] А Юда зі своїм братом Симеоном виступили і побили Ханаанця, який жив у Сефеті. Вони зробили його закляттям — вигубили його — і дали назву місту: Загибель.
[ENTER]
[Number] 18 [Number] Юда не зміг отримати в спадок Ґазу та її околиці, Аскалон та його околиці, Акарон та його околиці, Азот та його околиці. 
[Number] 19 [Number] Та Господь був з Юдою, і він успадкував гору, оскільки не міг успадкувати тих, які жили на рівнині, бо Рихав протистояв йому на ній. 
[Number] 20 [Number] А Халевові віддали Хеврон, як і сказав Мойсей. Він успадкував там три міста і вигнав звідти трьох синів Енака. 
[Number] 21 [Number] Євусея, який жив у Єрусалимі, сини Веніаміна не вигнали, тож Євусей жив із синами Веніаміна, — і так є аж до цього дня. 
[Number] 22 [Number] А сини Йосифа, — пішли і вони до Ветиля, і Юда — з ними. 
[Number] 23 [Number] Тож дім Ізраїля отаборився біля Ветиля. Раніше назва міста була Луза. 
[Number] 24 [Number] А історія така: вартові побачили чоловіка, який виходив з міста, вони схопили його і сказали йому: Покажи нам прохід до міста, і вчинимо тобі милосердя! 
[Number] 25 [Number] І той показав їм прохід до міста, і вони розгромили місто вістрям меча, а чоловіка і його рід відпустили. 
[Number] 26 [Number] І той чоловік пішов у землю хетів, збудував там місто і дав йому назву — Луза, і це його назва аж до цього дня.
[ENTER]
[Number] 27 [Number] Манасія не успадкував Ветсан, що є містом скитів, ні його дочірніх поселень , ні його околиці, ні Ектанаад та його дочірніх, ні тих, які жили в Дорі, її дочірніх, і тих, які жили у Валаамі, його дочірніх, і тих, які жили в Маґедоні, та його дочірніх, ні тих, які жили в Євламі, ні його дочірніх. І Ханаанець почав жити в цій землі. 
[Number] 28 [Number] Та сталося, коли Ізраїль став сильним, то зробив Ханаанця данником, та однак не прогнав  його повністю . 
[Number] 29 [Number] І Єфрем не вигнав Ханаанця, який жив у Ґазері, і жив Ханаанець посеред нього в Ґазері, і був данником. 
[Number] 30 [Number] А Завулон не вигнав тих, які жили в Кедроні, і тих, які жили в Енаалі. Тож Ханаанець жив посеред нього, і був його данником. 
[Number] 31 [Number] Асир не вигнав тих, які жили в Акхоні, і вони були йому данниками, і тих, які жили в Дорі, і тих, які жили в Сідоні, і тих, які жили в Аалафі, Ахазіві, Хелві, Афеку і в Роові. 
[Number] 32 [Number] Тож Асир жив посеред Ханаанця, який проживав у землі, бо не зміг його вигнати. 
[Number] 33 [Number] І Нефталим не вигнав тих, які жили у Ветсамусі, ні тих, які жили у Ветенеті, і жив Ізраїль посеред Ханаанця, який проживав у землі. А ті, які жили у Ветсамусі та у Ветенеті, були їм данниками. 
[Number] 34 [Number] І загнав Аморей синів Дана на гору, бо не дозволяв їм зійти в долину. 
[Number] 35 [Number] І почав Аморей жити на горі Мурсінона, де ведмеді та лисиці. Та рука дому Йосифа стала важкою на Амореєві, і він став данником.
[Number] 36 [Number] Ось границя Аморея: Ідумей, вгорі над Акравіном на Камені й вище.