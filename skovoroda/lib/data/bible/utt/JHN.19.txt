
[Number] 1 [Number]   Тоді Пилат звелів узяти Ісуса й бичувати.
[Enter]
[Number] 2 [Number] Воїни, сплівши вінок із терну, поклали Йому на голову й одягнули Його в багряницю; вони підходили до Нього
[Enter]
[Number] 3 [Number]  й казали: Радій, Царю юдеїв! — і били Його в обличчя.
[Enter]
[Number] 4 [Number] І Пилат знову вийшов у двір і сказав їм: Ось виводжу Його вам у двір, щоб ви знали, що я не бачу в Ньому жодної провини.
[Enter]
[Number] 5 [Number] Вийшов Ісус у двір, маючи на Собі терновий вінок та багряний одяг. І Пилат каже їм: Оце — Людина!
[Enter]
[Number] 6 [Number]  Коли Його побачили первосвященики й слуги, то закричали, гукаючи: Розіпни, розіпни Його! Каже їм Пилат: Візьміть і розіпніть Його ви, бо я не знаходжу в Ньому провини.
[Enter]
[Number] 7 [Number]  Юдеї відповіли йому: Ми маємо Закон, і за Законом Він повинен померти, бо видає Себе за Божого Сина!
[Enter]
[Number] 8 [Number] Коли Пилат почув ці слова, то ще більше злякався.
[Enter]
[Number] 9 [Number]  Ще раз зайшов у преторій і каже Ісусові: Звідки Ти? Ісус не дав йому відповіді.
[Enter]
[Number] 10 [Number]  Каже Йому Пилат: Чому до мене не говориш? Хіба не знаєш, що маю владу Тебе відпустити і маю владу розіп’яти Тебе?
[Enter]
[Number] 11 [Number]  Ісус йому відповів: Не мав би ти жодної влади наді Мною, якби не була вона тобі дана з висоти. Тому той, хто Мене видав тобі, має більший гріх.
[Enter]
[Number] 12 [Number]  Відтоді Пилат намагався відпустити Його, та юдеї закричали, гукаючи: Якщо Його відпустиш, ти не є другом кесаря! Кожний, хто себе робить царем, противиться кесареві!
[Enter]
[Number] 13 [Number]  Почувши це слово, Пилат вивів Ісуса у двір, сів на місце судді, що зветься літостротон, — єврейською мовою: гаввата.
[Enter]
[Number] 14 [Number]  Була ж п’ятниця перед Пасхою, близько шостої години. Він каже юдеям: Ось ваш Цар!
[Enter]
[Number] 15 [Number]  Тоді вони зчинили галас: Візьми, візьми та розіпни Його! Пилат їх запитує: Вашого Царя розіп’яти? Та первосвященики відповіли: Ми не маємо царя, крім кесаря!
[Enter]
[Enter]
[Number] 16 [Number]   І тоді він видав Його їм на розп’яття. Ісуса взяли [й повели].
[Enter]
[Number] 17 [Number] Несучи Свій хрест, Він вийшов на місце, яке називається Череповище, — єврейською мовою: Голгофа,
[Enter]
[Number] 18 [Number] де розіп’яли Його, і з Ним двох інших: з одного та з другого боку, а Ісуса — посередині.
[Enter]
[Number] 19 [Number]  Пилат зробив напис і помістив на хресті. Було написано: Ісус Назарянин, Цар юдеїв!
[Enter]
[Number] 20 [Number] Цей напис читало багато юдеїв, тому що місце, де розіп’яли Ісуса, було поблизу міста, написано ж було по-єврейськи, по-грецьки і по-латинськи.
[Enter]
[Number] 21 [Number] Та юдейські первосвященики говорили Пилатові: Не пиши: Цар юдеїв, але те, що Він Сам заявляв: Я — Цар юдеїв!
[Enter]
[Number] 22 [Number] Пилат відповів: Що я написав, — те написав!
[Enter]
[Enter]
[Number] 23 [Number] А воїни, розіп’явши Ісуса, взяли Його одяг і розділили його на чотири частини, кожному воїнові по частині, а також хитон. Хитон був не шитий, а весь згори тканий.
[Enter]
[Number] 24 [Number]  Тож міркували між собою: Не роздираймо його, але киньмо жереб на нього, — кому припаде. Це щоби збулося Писання, яке гласить: Розділили Мій одяг між собою і за Мій плащ кидали жереб. Воїни так і зробили.
[Enter]
[Enter]
[Number] 25 [Number]  Біля Ісусового хреста стояли Його мати, сестра Його матері, Марія Клеопова, і Марія Магдалина.
[Enter]
[Number] 26 [Number]  Побачивши матір і учня, який стояв поряд і якого любив, Ісус промовив до [Своєї] матері: Жінко, ось твій син!
[Enter]
[Number] 27 [Number] Потім звернувся до учня: Ось твоя мати! І відтоді взяв її учень до себе.
[Enter]
[Enter]
[Number] 28 [Number]   Після цього, знаючи, що все вже завершилося, каже Ісус, аби збулося Писання: Прагну!
[Enter]
[Number] 29 [Number] Стояла повна посудина оцту. Воїни, настромивши на тростину губку, намочену в оцті, піднесли до Його уст.
[Enter]
[Number] 30 [Number]  Спробувавши оцту, Ісус сказав: Звершилося! І схиливши голову, віддав духа.
[Enter]
[Enter]
[Number] 31 [Number]  Оскільки була п’ятниця, то юдеї, щоб не залишилися на хресті тіла в суботу, тому що був великий день тієї суботи, просили Пилата, аби перебили їхні голінки й забрали.
[Enter]
[Number] 32 [Number] Тож воїни прийшли і перебили голінки першому й другому, розп’ятому з Ним.
[Enter]
[Number] 33 [Number] Підійшовши до Ісуса, побачили, що Він уже помер, і не стали перебивати Йому голінок.
[Enter]
[Number] 34 [Number]  Але один з воїнів списом проколов Йому бік, і тут же витекли кров та вода.
[Enter]
[Number] 35 [Number]  А той, хто бачив, засвідчив, — і правдиве його свідчення. Він знає, що каже правду, щоб і ви повірили.
[Enter]
[Number] 36 [Number]  Бо сталося це, аби збулося Писання: Кістка Його не буде поламана.
[Enter]
[Number] 37 [Number]  І знову ж, в іншому місці Писання говориться: Будуть дивитися на Того, Кого прокололи.
[Enter]
[Enter]
[Number] 38 [Number]   Після цього Йосиф з Ариматеї, який був учнем Ісуса, — але таємним, оскільки боявся юдеїв, — попросив Пилата, щоби зняти тіло Ісуса. І Пилат дозволив. Тож прийшов і взяв Його тіло.
[Enter]
[Number] 39 [Number]  Прибув також і Никодим, який раніше приходив вночі до Нього, несучи суміш смирни з алое, близько ста літрів.
[Enter]
[Number] 40 [Number]  Отже, вони взяли тіло Ісуса та обгорнули його полотном з пахощами, — згідно зі звичаєм поховання в юдеїв.
[Enter]
[Number] 41 [Number] На тому місці, де Він був розп’ятий, був сад, а в саду — нова гробниця, в якій ніколи ніхто не був похований.
[Enter]
[Number] 42 [Number] Тут і поклали Ісуса, з огляду на юдейську п’ятницю, бо гробниця була близько.