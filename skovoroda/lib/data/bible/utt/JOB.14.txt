
[Number] 1 [Number] Адже смертна людина, яка народжена від жінки, має коротке життя і повна гніву, 
[Number] 2 [Number] або вона відпала, наче цвіт, що відцвів, зникла, наче тінь, і не затрималася. 
[Number] 3 [Number] Чи не слово цього звершив Ти, і цього Ти зробив, щоби прийшов із судом перед Тебе? 
[Number] 4 [Number] Бо хто на суді буде чистим від нечисті? Але ж ніхто! 
[Number] 5 [Number] Хоч і один день його життя на землі, а його місяці пораховані в нього, Ти поклав на час, і він не переступить. 
[Number] 6 [Number] Відійди від нього, щоб замовчав і мав задоволення від життя, наче найманець. 
[Number] 7 [Number] Адже є надія для дерева. Бо якщо буде зрубаним, ще зацвіте, і галузки в нього не бракуватиме. 
[Number] 8 [Number] Бо якщо постаріє в землі його корінь, і його пень на камені помре, 
[Number] 9 [Number] то зацвіте від запаху води, і зробить жнива більше, ніж молодий саджанець. 
[Number] 10 [Number] Чоловік же, померши, відійшов, — смертна людина, упавши, більше не існує. 
[Number] 11 [Number] Адже в часі помирає море, і ріка, опустівши, висохла. 
[Number] 12 [Number] А людина, заснувши, не встане, доки лишень небо буде зшите разом. І вони не збудяться зі свого сну. 
[Number] 13 [Number] Хіба ж не краще Ти зберіг би мене в аді, сховав би мене, доки не спинився б Твій гнів, і признач мені час, в який мене згадаєш. 
[Number] 14 [Number] Адже якщо чоловік помре, чи житиме, закінчивши дні свого життя? Чи терпітиму, аж доки знову буду? 
[Number] 15 [Number] Тоді покличеш, а я Тебе послухаюся, діло ж Твоїх рук не відкинь. 
[Number] 16 [Number] Ти ж почислив мої задуми, і Тебе не омине жоден із моїх гріхів. 
[Number] 17 [Number] Ти ж запечатав мої беззаконня в торбі, позначив, якщо я в чомусь несвідомо вчинив переступ. 
[Number] 18 [Number] І лише гора, падаючи, розсиплеться, і камінь постаріє на своєму місці. 
[Number] 19 [Number] Вода злизала каміння, і води затопили низини пороху землі. І Ти знищив очікування людини. 
[Number] 20 [Number] Ти його скинув до кінця, і він відійшов. Ти йому наставив обличчя і відіслав. 
[Number] 21 [Number] І якщо його сини стали численними, він не знає, і якщо стають нечисленними, він не свідомий того. 
[Number] 22 [Number] Але тільки його тіло відчувало біль, і його душа плакала.