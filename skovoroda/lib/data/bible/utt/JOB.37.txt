
[Number] 1 [Number] І від цього затріпотіло моє серце і зіскочило зі свого місця. 
[Number] 2 [Number] Почуй вістку в гніві Господнього обурення, — повчання вийде з Його уст! 
[Number] 3 [Number] Під усім небом Його панування, і Його світло — до країв землі. 
[Number] 4 [Number] За Ним гучно лунає голос, загримить голосом своєї зверхності, і ніхто не змінить їх, бо почує Його голос. 
[Number] 5 [Number] Загримить Сильний своїм дивовижним голосом. Адже Він звершив великі речі, які ми не бачили, 
[Number] 6 [Number] наказуючи снігові: Будь на землі! — і сильна злива Його влади! 
[Number] 7 [Number] На руці кожної людини Він ставить печать, щоб кожна людина пізнала свою неміч. 
[Number] 8 [Number] Звірі ввійшли під накриття, замовкли в лігвищах. 
[Number] 9 [Number] Зі сховищ виходять смерчі, а зі скель — мороз. 
[Number] 10 [Number] І від дихання Сильного Він дасть мороз, скеровує воду, куди тільки бажає. 
[Number] 11 [Number] І дорогоцінні речі покриває хмара, Його світло розжене хмару. 
[Number] 12 [Number] І Він довколишні хмари розжене велінням на їхні діла. Усе, що тільки їм заповість, це Ним покладене на землі, 
[Number] 13 [Number] чи на настанови, чи на Його землю, чи знайде Його на милосердя. 
[Number] 14 [Number] Послухай це, Йове! Стань, сприйми Господню силу. 
[Number] 15 [Number] Знаємо, що Бог визначив Свої діла, зробивши світло з темряви. 
[Number] 16 [Number] Він знає розподіл хмар, а падіння злих — надзвичайні. 
[Number] 17 [Number] Твій одяг теплий, і на землі панує тиша. 
[Number] 18 [Number] Чи скріпиш з Ним стародавні основи, — вони міцні, на вигляд як злиток. 
[Number] 19 [Number] Тому повчи мене, що Йому скажемо! І ми перестанемо багато говорити. 
[Number] 20 [Number] Чи при мені є книга, чи став книжник, щоб піднявшись, я привів чоловіка до мовчання? 
[Number] 21 [Number] А світло невидиме всім, світліє на стародавньому небозводі, наче від нього на хмарах. 
[Number] 22 [Number] З півночі — хмари золотисті, а на них — велика слава і честь Вседержителя. 
[Number] 23 [Number] І не знаходимо іншого, подібного до Нього могутністю. Він судить праведно, чи не думаєш, що Він слухає? 
[Number] 24 [Number] Тому Його боятимуться люди, злякаються Його і мудрі серцем.