
[Number] 1 [Number] Тягар Господнього слова. У землі Седраха і Дамаску його жертва, тому що Господь дивиться на людей і на всі племена Ізраїля. 
[Number] 2 [Number] І Емат у своїх околицях, Тир і Сідон, бо були дуже мудрими. 
[Number] 3 [Number] І Тир збудував собі твердині, і назбирав срібла і земель, і зібрав золото, як глину доріг. 
[Number] 4 [Number] Через це Господь його успадкує і поб’є до моря його силу, і це буде знищене у вогні. 
[Number] 5 [Number] Аскалон побачить і злякається, і Ґаза буде сильно в болі, і Аккарон, тому що застидався за свої провини. І загине цар з Ґази, і Аскалон не буде заселений. 
[Number] 6 [Number] І чужинці поселяться в Азоті, і Я знищу гордість чужинців. 
[Number] 7 [Number] Я вигублю їхню кров з їхніх уст і їхні гидоти з-посеред їхніх зубів, і залишиться і цей для нашого Бога. І вони будуть, як тисячник в Юди, і Аккарон — як Євусей. 
[Number] 8 [Number] І Я поставлю Моєму домові оборону, щоб не проходити і не повертатися, і ніколи не прийде на них той, хто проганяє, оскільки Я тепер побачив Своїми очима.
[Enter]
[Number] 9 [Number] Дуже радій, дочко Сіону! Проповідуй, дочко Єрусалима! Ось твій цар приходить до тебе, він праведний, і він спасає, він лагідний, — сидячи на під’яремному і молодому жереб’яті. 
[Number] 10 [Number] І він знищить колісниці в Єфрема і коня в Єрусалимі, і лук війни буде знищений, і буде безліч людей і мир у народах. І він заволодіє водами аж до моря і ріками до виходів землі. 
[Number] 11 [Number] І ти кров’ю завіту звільнив твоїх в’язнів з рову, що не має води. 
[Number] 12 [Number] Сядьте в укріпленні, в’язні спільноти, і за один день твого переселення віддам тобі подвійно. 
[Number] 13 [Number] Тому що Я Собі натягнув тебе, Юдо, як лук, Я наповнив Єфрема і підніму твоїх дітей, Сіоне, на дітей греків, і держатиму тебе, як меч вояка. 
[Number] 14 [Number] І Господь буде над ними, і стріла вийде, наче блискавка, і Господь Вседержитель затрубить трубою, і піде в шумі Своєї погрози. 
[Number] 15 [Number] Господь Вседержитель їх захистить і їх знищать, і їх засиплють камінням з пращі та вип’ють їх як вино, і наповнять жертовник як посудини. 
[Number] 16 [Number] І Господь їх врятує в той день, як овець Свого народу, тому що святе каміння валяється по Його землі. 
[Number] 17 [Number] Бо якщо в нього щось добре і якщо в нього щось гарне, то буде зерно для юнаків і запашне вино для дівчат.