
[Number] 1 [Number] Послухайте Господнє слово, сини Ізраїля, тому що в Господа суд проти тих, що живуть на землі, тому що немає правди, ані милосердя, ані пізнання Бога на землі. 
[Number] 2 [Number] Клятва, брехня, убивство, крадіж і перелюб поширилися на землі й змішують кров до крові. 
[Number] 3 [Number] Через це земля плакатиме з усіма, що на ній живуть, — зі звірами поля, з плазунами землі, з птахами неба, і риби моря зникнуть, 
[Number] 4 [Number] щоб ніхто не був суджений та не був звинувачений. А Мій народ — як звинувачений священик. 
[Number] 5 [Number] Знемагатимеш вдень, і знемагатиме пророк з тобою. До ночі Я уподібнив твою матір.
[Enter]
[Number] 6 [Number] Мій народ уподібнено до того, котрий не має пізнання. Тому що ти відкинув пізнання, і Я тебе відкину, щоб ти Мені не служив. Ти забув закон твого Бога, і Я забуду твоїх дітей. 
[Number] 7 [Number] Відповідно до їхньої безлічі, у такій же мірі вони і грішили проти Мене. Їхню славу Я оберну в безчестя. 
[Number] 8 [Number] Їстимуть гріхи Мого народу і в їхніх неправедностях будуть забрані їхні душі. 
[Number] 9 [Number] І як народ, так само буде і священик, і на ньому Я помщуся за його дороги, і йому віддам за його задумами. 
[Number] 10 [Number] Їстимуть і не наситяться, вони чинили розпусту і не ходитимуть прямо, тому що залишили Господа, аби триматися розпусти.
[Enter]
[Number] 11 [Number] Вино і сп’яніння прийняло серце Мого народу. 
[Number] 12 [Number] На радах допитували, і його палицями йому сповіщали. Вони були зведені духом розпусти і чинили розпусту стосовно свого Бога. 
[Number] 13 [Number] Вони приносили жертви на верхів’ї гір і приносили ладан на горбах, під дубом і тополею, і тінистим деревом, бо добра тінь. Через це стануть розпусницями їхні дочки, і ваші невістки чинитимуть перелюб. 
[Number] 14 [Number] Я не навідаюся до ваших дочок, коли вони чинять розпусту, і до ваших невісток, коли чинять перелюб, тому що і вони змішалися з розпусниками і приносили жертви з посвяченими в таїнства, і розумний народ сплутався з розпусницею.
[Enter]
[Number] 15 [Number] Ти ж, Ізраїлю, не будь невігласом, і Юдо, не входьте до Ґалґала, не йдіть до дому Она і не кляніться живим Господом. 
[Number] 16 [Number] Бо як скажена телиця, безумним став Ізраїль. Тепер Господь пастиме їх як ягня на широкому місці. 
[Number] 17 [Number] Причасник ідолів Єфрем поставив собі спотикання, 
[Number] 18 [Number] надав перевагу ханаанцям. Вони зовсім віддалися розпусті, полюбили безчестя в його зарозумілості. 
[Number] 19 [Number] Ти є сплетенням вітру в його крилах, і засоромляться їхніми жертовниками.