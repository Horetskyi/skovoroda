
[Number] 1 [Number] Дитино, якщо приходиш служити Господу, приготуй твою душу на випробування. 
[Number] 2 [Number] Випростуй своє серце, будь терпеливим і не поспішай у час нападу. 
[Number] 3 [Number] Приліпися до Нього і не відступай, щоб ти помножився у твоєму кінці. 
[Number] 4 [Number] Усе, що лиш наведене буде на тебе, прийми і ��удь терпеливий у переміні твого впокорення. 
[Number] 5 [Number] Бо золото випробовується у вогні, а люди сприйнятливі в печі впокорення. У хворобах і бідноті будь тим, що надіється на Нього. 
[Number] 6 [Number] Йому повір, і Він заступиться за тебе. Випростуй твої дороги і поклади на Нього надію.
[Enter]
[Number] 7 [Number] Ті, що бояться Господа, очікуйте Його милосердя і не відхиліться, щоб ви не впали. 
[Number] 8 [Number] Ви, що боїтеся Господа, повірте Йому, і не відпаде ваша винагорода. 
[Number] 9 [Number] Ви, що боїтеся Господа, повірте в добро, у веселість віку і милосердя. Бо Його віддача — дар з радістю. 
[Number] 10 [Number] Погляньте на давні роди й побачите. Хто повірив Господу та був засоромлений? Чи хто залишився в Його страху й був покинутий? Чи хто Його прикликав, і Він не зважив на нього? 
[Number] 11 [Number] Бо Господь — щедрий та милосердний, прощає гріхи і спасає в час скорботи.
[Enter]
[Number] 12 [Number] Горе боягузливим серцям і ослабленим рукам, і грішному, що йде на дві стежки. 
[Number] 13 [Number] Горе ослабленому серцю, бо не вірить. Через це не буде захищеним. 
[Number] 14 [Number] Горе вам, що втратили терпеливість. І що зробите, коли Господь відвідає? 
[Number] 15 [Number] Ті, що бояться Господа, не протиставлятимуться Його словам, і ті, що Його люблять, збережуть Його дороги. 
[Number] 16 [Number] Ті, що бояться Господа, шукатимуть Йому миле, і ті, що Його люблять, наситяться законом. 
[Number] 17 [Number] Ті, що бояться Господа, підготують їхні серця і перед Ним упокорять їхні душі. 
[Number] 18 [Number] Упадімо до рук Господа, а не в руки людей. Бо яка Його величність, таке і Його милосердя.