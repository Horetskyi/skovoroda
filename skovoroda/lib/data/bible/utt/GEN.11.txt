
[Number] 1 [Number] Уся земля мала одну мову й одні слова для всіх. 
[Number] 2 [Number] І сталося, коли мандрували люди зі сходу, то знайшли рівнину в Сеннаарській землі й там оселилися. 
[Number] 3 [Number] І сказали вони одне одному: Давайте, наробимо цегли і випалимо її у вогні. І була їм цегла замість каменю, а смола була їм замість розчину. 
[Number] 4 [Number] Давайте, — сказали вони, — збудуємо собі місто й вежу, вершина якої сягатиме неба, і зробимо собі ім’я, перш ніж розсіємося по поверхні всієї землі.
[Enter]
[Number] 5 [Number] І зійшов Господь побачити місто й вежу, яку будували людські сини. 
[Number] 6 [Number] І сказав Господь: Ось рід один і мова одна в усіх; та ось почали робити, і тепер усе, що тільки забажають зробити, буде їм під силу. 
[Number] 7 [Number] Тож давайте, зійшовши, помішаємо там їхню мову, щоб ніхто не міг розуміти мови ближнього. 
[Number] 8 [Number] І розсіяв їх звідти Господь по поверхні всієї землі, і вони перестали будувати місто і вежу. 
[Number] 9 [Number] Тому-то й названо його Замішання, бо там змішав Господь мову всієї землі, і звідти розсіяв їх Господь Бог по поверхні всієї землі.
[Enter]
[Number] 10 [Number] Ось родовід Сима: Симові було сто років, коли породив Арфаксада, — через два роки після потопу. 
[Number] 11 [Number] І прожив Сим після того, як породив він Арфаксада, п’ятсот років; і породив синів та дочок; і помер.
[Enter]
[Number] 12 [Number] Арфаксад прожив сто тридцять п’ять років, — і породив Каїнана. 
[Number] 13 [Number] І прожив Арфаксад після того, як породив він Каїнана, чотириста тридцять років; і породив синів та дочок; і він помер. Каїнан прожив сто тридцять років — і породив Салу. І прожив Каїнан після того, як породив він Салу, триста тридцять років; і породив синів та дочок; і він помер. 
[Number] 14 [Number] Сала прожив сто тридцять років — і породив Евера. 
[Number] 15 [Number] І прожив Сала після того, як породив він Евера, триста тридцять років; і породив синів та дочок; і він помер.
[Enter]
[Number] 16 [Number] Евер прожив сто тридцять чотири роки — і породив Фалека. 
[Number] 17 [Number] І прожив Евер після того, як породив він Фалека, триста сімдесят років, і породив синів та дочок; і він помер.
[Enter]
[Number] 18 [Number] Фалек прожив сто тридцять років — і породив Раґава. 
[Number] 19 [Number] І прожив Фалек після того, як породив він Раґава, двісті дев’ять років, і породив синів та дочок; і він помер.
[Enter]
[Number] 20 [Number] Раґав прожив сто тридцять два роки — і породив Серуха. 
[Number] 21 [Number] І прожив Раґав після того, як породив він Серуха, двісті сім років, і породив синів та дочок; і він помер.
[Enter]
[Number] 22 [Number] Серух прожив сто тридцять років — і породив Нахора. 
[Number] 23 [Number] І прожив Серух після того, як породив він Нахора, двісті років, і породив синів та дочок; і він помер.
[Enter]
[Number] 24 [Number] Нахор прожив сімдесят дев’ять років — і породив Тару. 
[Number] 25 [Number] І прожив Нахор після того, як породив він Тару, сто двадцять дев’ять років, і породив синів та дочок; і він помер.
[Enter]
[Number] 26 [Number] Тара прожив сімдесят років — і породив Аврама, Нахора й Арана.
[Enter]
[Number] 27 [Number] Ось родовід Тари: Тара породив Аврама, Нахора й Арана; Аран породив Лота. 
[Number] 28 [Number] Аран помер раніше за Тару, свого батька, у землі, в якій народився, у Халдейському краю. 
[Number] 29 [Number] І взяли Аврам і Нахор собі дружин: ім’я Аврамової дружини — Сара, а ім’я Нахорової дружини — Мелха, дочка Арана, який був батьком Мелхи і батьком Єсхи. 
[Number] 30 [Number] Сара була неплідна і не народжувала дітей. 
[Number] 31 [Number] І взяв Тара Аврама, свого сина, і свого внука Лота, Аранового сина, і Сару — свою невістку, дружину свого сина Аврама, — і вивів їх з Халдейської землі, щоб піти в Ханаанську землю; він дійшов аж до Харана, та й поселився там. 
[Number] 32 [Number] І було всього днів Тари в Харані двісті п’ять років; і помер Тара в Харані.