
[Number] 1 [Number] Підвівшись на ноги, Яків пішов до краю на схід, до Лавана, сина Ватуїла-сирійця, брата Ревеки, матері Якова й Ісава. 
[Number] 2 [Number] Він поглянув, — і ось у долині криниця, а там — три отари овець, які відпочивали біля неї, бо з тієї криниці напували стада. А на отворі криниці був великий камінь. 
[Number] 3 [Number] Збиралися там усі стада. І відкочували камінь від отвору криниці, напували овець і клали камінь на отвір криниці — на своє місце.
[Enter]
[Number] 4 [Number] Яків запитав їх: Брати, звідки ви? Вони ж промовили: Ми з Харана. 
[Number] 5 [Number] Чи знаєте Лавана — Нахорового сина? — запитав їх. Вони ж відповіли: Знаємо. 
[Number] 6 [Number] А він запитав їх: Чи здоровий? Вони ж сказали: Здоровий. Ось і Рахиль, його дочка, йде з вівцями. 
[Number] 7 [Number] А Яків сказав: Ще дня багато і не пора збирати худобу; дайте пити вівцям та йдіть пасти. 
[Number] 8 [Number] Вони ж відповіли: Не можемо, доки не зберуться всі пастухи та не відкотять камінь від отвору криниці — тоді напоїмо овець. 
[Number] 9 [Number] Ще коли він розмовляв з ними, Рахиль, Лаванова дочка, проходила з вівцями свого батька; вона пасла овець свого батька. 
[Number] 10 [Number] Сталося ж: як побачив Яків Рахиль, дочку Лавана, брата своєї матері, та овець Лавана, брата своєї матері, — тоді підійшов Яків, відкотив камінь від отвору криниці й напоїв овець Лавана, брата своєї матері. 
[Number] 11 [Number] Яків поцілував Рахиль і, голосно вигукнувши, заплакав. 
[Number] 12 [Number] І розповів Рахилі, що він племінник її батька — син Ревеки, а та, побігши, передала ці слова своєму батькові. 
[Number] 13 [Number] Сталося ж: як почув Лаван ім’я Якова, сина своєї сестри, вибіг йому назустріч, обнявши його, поцілував і ввів його до своєї хати. І той докладно розповів Лаванові про всі ці події. 
[Number] 14 [Number] А Лаван сказав йому: Ти є з моїх кісток і з мого тіла. І Яків перебував у нього місяць.
[Enter]
[Number] 15 [Number] Сказав Лаван Якову: Хіба працюватимеш мені задарма, тому що ти мій родич? Скажи мені, скільки тобі платити. 
[Number] 16 [Number] У Лавана було дві дочки: ім’я старшої — Лія, ім’я молодшої — Рахиль. 
[Number] 17 [Number] Лія мала хворі очі, а Рахиль була гарна на вигляд і прекрасна обличчям. 
[Number] 18 [Number] І Яків покохав Рахиль, тож сказав: Працюватиму в тебе сім років за Рахиль, твою молодшу дочку. 
[Number] 19 [Number] А Лаван йому сказав: Мені краще віддати її за тебе, ніж дати її за іншого чоловіка. Живи в мене. 
[Number] 20 [Number] І працював Яків за Рахиль сім років, та вони видалися йому, наче декілька днів, оскільки він її кохав. 
[Number] 21 [Number] Тоді Яків сказав Лаванові: Дай мою дружину, щоб я до неї ввійшов, адже закінчилися мої дні. 
[Number] 22 [Number] Тож зібрав Лаван усіх чоловіків місцевості, та й зробив весілля.
[Enter]
[Number] 23 [Number] А коли настав вечір, Лаван, узявши свою дочку Лію, ввів її до Якова, і Яків зійшовся з нею. 
[Number] 24 [Number] Своїй дочці Лії Лаван дав рабиню Зелфу, щоби була їй за служницю. 
[Number] 25 [Number] Вранці ж виявилося, що то була Лія. Тож Яків сказав Лаванові: Чому ти таке мені вчинив? Хіба не за Рахиль я працював на тебе? Чому ти мене обманув? 
[Number] 26 [Number] А Лаван відповів: У нашій місцевості так не заведено, щоб віддавати молодшу раніше від старшої. 
[Number] 27 [Number] Коли ж закінчиться тиждень із нею, то віддам тобі ще й ту — за працю, яку виконуватимеш у мене ще наступних сім років.
[Enter]
[Number] 28 [Number] Яків так і зробив. А закінчився тиждень цієї, і Лаван дав йому свою дочку Рахиль за дружину. 
[Number] 29 [Number] Своїй дочці Рахилі Лаван дав Валу, свою рабиню, щоби була їй за служницю. 
[Number] 30 [Number] І ввійшов до Рахилі, і покохав Рахиль більше, ніж Лію. І працював у нього ще наступних сім років.
[Enter]
[Number] 31 [Number] Та Господь побачив, що зненавиджена Лія, і відкрив її лоно. А Рахиль залишалася неплідною. 
[Number] 32 [Number] Лія завагітніла і народила Якову сина; вона дала йому ім’я — Рувим, кажучи: Бо побачив Господь моє приниження; тепер мене любитиме мій чоловік! 
[Number] 33 [Number] І знову завагітніла Лія, і народила Якову другого сина, і сказала: Господь почув, що я зненавиджена, і дав мені й цього; вона дала йому ім’я — Симеон. 
[Number] 34 [Number] І знову завагітніла, і народила сина, і сказала: Тепер буде мій чоловік зі мною, бо я народила йому трьох синів, тому й дано йому ім’я — Левій. 
[Number] 35 [Number] І знову завагітніла, народила сина, і сказала: Цього разу ось ще прославлятиму Господа; тому й дала йому ім’я — Юда. І перестала народжувати.